༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
ImageGroup:
W25268
||98901063
11 PD36334
7800571084
LCCN:
ISBN:
Title:
གངས་ཅན་མཁས་དབང་རིམ་བྱོན་གྱི་རྣམ་ཐར་མདོར་བསྡུས་བདུད་རྩིའི་ཐིགས་ཕྲེང་
gangs can mkhas dbang rim byon gyi rnam thar mdor bsdus bdud rtsi'i
thigs phreng
Author:
མི་ཉག་མགོན་པོ།
mi nyag mgon po
Descriptor:
Original Publication:
n/a
Iln/a;n/a
Place:
Publisher:
pe cin
krung go'i bod kyi shes rig dpe skrun khang
1996-2000
Date:
Volume:
Total Volumes:
TBRC Pages:
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 2008



༄༅༅། ། གངས་ཅན་མཁས་དབང་རིམ་བྱོན་གྱི་
རྣམ་ཐར་མདོར་བསྡུས།
ན་
ང་གོའི་བོད་ཀྱི་ཤེས་རིག་དཔེ་སན་བ



༄༅། །གངས་ཅན་མཁས་དབང་རིམ་བྱོན་
གྱི་རྣམ་ཐར་མདོར་བསྡུས་
བདུད་རྩིའི་ཐིགས་ཕྲེང་།
མི་ཉག་མགོན་པོས་བརྩམས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་།



དཀར་ཆག
...... } )
ཀླད་ཀྱི་དོན།...
ཨ་མེས་ངག་དབང་ཀུན་དགའ་བསོད་ནམས་ཀྱི་རྣམ་
ཐར་མདོར་བསྡུས། ..……………..
དྭགས་པོ་ཟླ་འོད་གཞོན་ནུའི་རྣམ་ཐར་མདོར་བསྡུས། .…..…....( 1:9)
ས་ཆེན་ཀུན་དགའ་སྙིང་པོའི་རྣམ་ཐར་མདོར་བསྡུས། ….…………….(31)
ས་སྐྱ་བསོད་ནམས་རྩེ་མོའི་རྣམ་ཐར་མདོར་བསྡུས། ...….....…. (38)
ས་སྐྱ་གྲགས་པ་རྒྱལ་མཚན་གྱི་རྣམ་ཐར་མདོར་བསྡུས། ...……...( 11 )
ས་སྐྱ་པཎྜི་ཏ་ཀུན་དགའ་རྒྱལ་མཚན་གྱི་རྣམ་ཐར་
མདོར་བསྡུས། ..……..…....…....
རྒོད་ཚང་པ་མགོན་པོ་རྡོ་རྗེའི་རྣམ་ཐར་མདོར་བསྡུས། .....….(56 )
རྒྱལ་བ་ཡང་དགོན་པ་རྒྱལ་མཚན་དཔལ་གྱི་རྣམ་ཐར་
མདོར་བསྡུས། ....……..
...… ........ • •.. • ( 15)
...... བ• (53 }



སྣར་ཐང་མཁན་པོ་རིག་པའི་རལ་གྲིའི་རྣམ་ཐར་
མདོར་བསྡུས། …...་
• •... ༠•
{
}
1 }
འཕགས་པ་བློ་གྲོས་རྒྱལ་མཚན་གྱི་རྣམ་ཐར་
མདོར་བསྡུས། .………………………...
ཀརྨ་པ་རང་བྱུང་རྡོ་རྗེའི་རྣམ་ཐར་མདོར་བསྡུས། ...……..……….(
དོལ་པོ་བ་ཤེས་རབ་རྒྱལ་མཚན་གྱི་རྣམ་ཐར་
མདོར་བསྡུས།
.….….………….………
རྒྱལ་སྲས་ཐོགས་མེད་བཟང་པོའི་རྣམ་ཐར་
མདོར བསྡུས ..………
ང་ཡག་སྡེ་པཎ་ཆེན་བརྩོན་འགྲུས་དར་རྒྱས་ཀྱི་
རྣམ་ཐར་མདོར་བསྡུས་ .……………………
ས་སྐྱ་དཔལ་ལྡན་ཚུལ་ཁྲིམས་ཀྱི་རྣམ་ཐར་མདོར་
བསྡུས། ……………………….
ས་སྐྱ་བསོད་ནམས་རྒྱལ་མཚན་གྱི་རྣམ་ཐར་
མདོར་བསྡུས་
ལྷོ་བྲག་ནམ་མཁའ་རྒྱལ་མཚན་གྱི་རྣམ་ཐར་
མདོར་བསྡུས།
ས་སྐྱ་ཀུན་དགའ་རིན་ཆེན་གྱི་རྣམ་ཐར་
མདོར་བསྡུས། .....…
་. ༤ ，，，， { } {j.}}



• ་ བ • • •( 1 (06 ）
.
.
.
.
.
•......( 1 3 4)
རེད་མདའ་བ་གཞོན་ནུ་བློ་གྲོས་ཀྱི་རྣམ་ཐར་
མདོར་བསྡུས། ། ....……….………….....
གཡག་ཕྲུག་སངས་རྒྱས་དཔལ་གྱི་རྣམ་ཐར་
མདོར་བསྡུས།
ཙོང་ཁ་པ་བློ་བཟང་གྲགས་པའི་རྣམ་ཐར་མདོར་བསྡུས། …..... ( 1 18)
རྒྱལ་ཚབ་དར་མ་རིན་ཆེན་གྱི་རྣམ་ཐར་མདོར་བསྡུས། ...(124)
རོང་སྟོན་ཤེས་བྱ་ཀུན་གཟིགས་ཀྱི་རྣམ་ཐར་
མདོར་བསྡུས། ...………………….…...... ..….…….….…...........( 1:26)
དྲུང་ཆེན་མཁའ་སྤྱོད་པའི་རྣམ་ཐར་མདོར་བས། ….………..…..( 132)
འདུལ་འཛིན་གྲགས་པ་རྒྱལ་མཚན་གྱི་རྣམ་ཐར་
མདོར་བསྡུས།
ངོར་ཆེན་ཀུན་དགའ་བཟང་པོའི་རྣམ་ཐར་
མདོར་བསྡུས། ....………...
སྟག་ཕུ་གུ་ཤྲཱི་དཔལ་ལྡན་དོན་གྲུབ་ཀྱི་རྣམ་ཐར་
མདོར་བསྡུས།
མཁས་གྲུབ་དགེ་ལེགས་དཔལ་བཟང་གི་རྣམ་
ཐར་མདོར་བསྡུས།……....
མི་ཉག་བློ་གྲོས་རིན་ཆེན་གྱི་རྣམ་ཐར་མདོར་བསྡུས། ……………(161)
རྒྱལ་བ་དགེ་འདུན་གྲུབ་པའི་རྣམ་ཐར་མདོར་ང་སྡུས།………….…..( 16,1)
• •..........
•。• • ( ༑ 45)
• • • • { 1 {8)
•......
• (
; 2)
• • • • • ( 1:53)
，
3
•



• • • { 17 ${ }
•
• • { } (3)
• ༠ ༤，， • { }
}}
• • • { ] ༢
}
འགོས་ལོ་གཞོན་ནུ་ད་ང་ལ་གྱི་རྣམ་ཐར་མདོར་བསྡུས། …...……. ( 171 )
ལྷ་ཡི་དབང་པོ་རྡོ་རྗེ་རིན་ཆེན་གྱི་རྣམ་ཐར་
མདོར་བསྡུས། …………..…….
སྤྱན་སྔ་པ་བློ་གྲོས་རྒྱལ་མཚན་གྱི་རྣམ་ཐར་
མདོར་བསྡུས།
བ་སོ་ཆོས་ཀྱི་རྒྱལ་མཚན་གྱི་རྣམ་ཐར་
མདོར་བསྡུས།
ཞང་ཞུང་པ་ཆོས་དབང་གྲགས་པའི་རྣམ་ཐར་
མདོར་བསྡུས།
འབྲུག་རྒྱལ་དབང་ཀུན་དགའ་དཔལ་འབྱོར་གྱི་
རྣམ་ཐར་མདོར་བསྡུས། …………………………………….
གོ་རམས་པ་བསོད་ནམས་སེང་གེའི་རྣམ་ཐར་
མདོར་བསྡུས། ..………..………….
རྒྱ་གར་ཤེས་རབ་རྒྱལ་མཚན་གྱི་རྣམ་ཐར་མདོར་བསྡུས། ……… 198)
ཀློ་བོ་མཁན་ཆེན་བསོད་ནམས་ལྷུན་གྲུབ་ཀྱི་རྣམ་ཐར་
མདོར་བསྡུས། ..……………………….
ཞྭ་དམར་ཆོས་གྲགས་ཡེ་ཤེས་ཀྱི་རྣམ་ཐར་མདོར་བསྡུས།….…...( 2 (15)
འབྲུག་པ་ཀུན་ལེགས་ཀྱི་རྣམ་ཐར་མདོར་བསྡུས།….……………….(217)
རྒྱལ་བ་དགེ་འདུན་རྒྱ་མཚོའི་རྣམ་ཐར་མདོར་བསྡུས། ...……..(2:25
ཧ • • • • • ཟ ཙ { 128)
• • { } { }}
，。。。。...{ }{ } 1 )



• • • • • • • {23}}
བ་༣ • •.• • • { 24 2)
༤•{ 2?)
ས་ལོ་འཇམ་དབྱངས་ཀུན་དགའ་བསོད་ནམས་ཀྱི་
རྣམ་ཐར་མདོར་བསྡུས། ..………….......
དཔའ་བོ་གཙུག་ལག་ཕྲེང་བའི་རྣམ་ཐར་མདོར་བསྡུས། ....(237)
པ ཎ་ཆེན་གསུམ་པ་དབེན་ས་པ་བློ་བཟང་དོན་གྲུབ་
ཀྱི་རྣམ་ཐར་མདོར་བསྡུས། ........….....…....……...
ཀརྨ་པ་མི་བསྐྱོད་རྡོ་རྗེའི་རྣམ་ཐར་མདོར་བསྡུས། ..….……………. ( 248 )
ཇོ་ནང་ཀུན་དགའ་གྲོལ་མཆོག་གི་རྣམ་ཐར མདོར་
བསྡུས། ..………...………….
ས་སྐྱ་ངག་དབང་ཀུན་དགའ་རིན་ཆེན་གྱི་རྣམ་ཐར་
མདོར་བསྡུས།
མང་ཐོས་ཀླུ་སྒྲུབ་རྒྱ་མཚོའི་རྣམ་ཐར་མདོར་བསྡུས།……………….(265）
ཞྭ་དམར་དཀོན་མཆོག་ཡན་ལག་གི་རྣམ་ཐར་
མདོར་བསྡུས།
。。。。•( 2 ( 7 )
མཁས གྲུབ་སངས་རྒྱས་ཡེ་ཤེས་ཀྱི་རྣམ་ཐར་
མདོར་བསྡུས། ..…………...
འབྲུག་པ་པདྨ་དཀའ་པོའི་རྣམ་ཐར་མདོར་བསྡུས། ........( 289
འོལ་ཁ་སྤྲུལ་སྐུ་བསོད་ནམས་ཡེ་ཤེས་དབང་པོའི་
…………....…....…..( ?(37)
དྭགས་པོ་མཁན་ཆེན་ངག་དབང་གྲགས་པའི་རྣམ་
，， ཟ བ ས 。。 ( ); 7)
•…..…...( 237)
རྣམ་ཐར་མདོར་བསྡུས། ...…………..



• ...( 3{ }， )
.
.
.
.
.
.
.
.
.
.
.
.
.
.
-
.
.
.
.
.
• •་བ་… { 3ti8)
ཐར་མདོར་བསྡུས།…...………….
པཎ་ཆེན་བཞི་པ་བློ་བཟང་ཆོས་རྒྱན་གྱི་རྣམ་ཐར་
མདོར་བསྡུས། །
ས་སྐྱ་ངག་དབང་ཆོས་གྲགས་ཀྱི་རྣམ་ཐར་མདོར་བསྡུས།….…….(3ity )
རྗེ་བཙུན་ཏཱ་ར་ན་ཐའི་རྣམ་ཐར་མདོར་བསྡུས། .....…………………..(322)
ཤར་སྐལ་ལྡན་རྒྱ་མཚོའི་རྣམ་ཐར་མདོར་བསྡུས།………………..……..(332 )
རྒྱལ་བ་ལྔ་པ་ངག་དབང་བློ་བཟང་རྒྱ་མཚོའི་རྣམ་
ཐར་མདོར་བསྡུས་ …..…….
མཁན་ཆེན་བློ་བཟང་བསྟན་འཛིན་རྒྱ་མཚན་གྱི་
རྣམ་ཐར་མདོར་བསྡུས། ……………...
ཛ་ཡ་པཎྜི་ཏ་བློ་བཟང་འཕྲིན་ལས་ཀྱི་རྣམ་ཐར་
མདོར་བསྡུས།
ལྕང་སྐྱ་ངག་དབང་བློ་བཟང་ཆོས་ལྡན་གྱི་རྣམ་
ཐར་མདོར་བསྡུས། …....…………...
འཇམ་དབྱངས་བཞད་པའི་རྡོ་རྗེའི་རྣམ་ཐར་
མདོར་བསྡུས། …….....
སྡེ་སྲིད་སངས་རྒྱས་རྒྱ་མཚོའི་རྣམ་ཐར་མདོར་བསྡུས། ......( 36f5)
རྟ་ཚག་རྗེ་དྲུང་ངག་དབང་དཀོན་མཆོག་ཉི་མའི་རྣམ་
ཐར་མདོར་བསྡུས། ….....……...
• • ༤，་，
3) }
• • • • • • • • { };)， }
•。。、 { 3. }
• •.. { 373}



........…. ( 4 (04)
..……....….... ( { }7)
པཎ་ཆེན་ལྔ་པ་བློ་བཟང་ཡེ་ཤེས་ཀྱི་རྣམ་ཐར་
མདོར་བསྡུས། ....་
...... ……….........(385)
ཁྱར་དགེ་བློ་གྲོས་རྒྱ་མཚོའི་རྣམ་ཐར་མདོར་བསྡུས།……....…..(398)
ཅོ་ནེ་གྲགས་པ་བཤད་སྒྲུབ་ཀྱི་རྣམ་ཐར་མདོར་བསྡུས། .....( 100)
སྟག་ཚང་བློ་བཟང་རབ་བརྟན་གྱི་རྣམ་ཐར་
མདོར་བསྡུས། ..……........……
བསེ་ངག་དབང་བཀྲ་ཤིས་ཀྱི་རྣམ་ཐར་མདོར བསྡུས། ..……... ( 111)
མཁན་ཆེན་དགེ་འདུན་རྒྱ་མཚོའི་རྣམ་ཐར་
མདོར་བསྡུས། ......………………...…..
ཐུའུ་བཀྭན་ངག་དབང་ཆོས་ཀྱི་རྒྱ་མཚོའི་རྣམ་ཐར་
མདོར་བསྡུས། ། .…....…………….
འཇམ་དབྱངས་བདེ་བའི་རྡོ་རྗེའི་རྣམ་ཐར་
མདོར་བསྡུས།
ཞོག་དོན་ཡོད་མཁས་གྲུབ་ཀྱི་རྣམ་ཐར་མདོར་བསྡུས། ...... ( 130)
རྒྱ་ནག་པ་འཇམ་དབྱངས་བསྟན་པའི་ཉི་མའི་རྣམ་
ཐར་མདོར་བསྡུས། ..………….....…...
ཐེ་བོ་བློ་བཟང་བསམ་གཏན་གྱི་རྣམ་ཐར་མདོར་བསྡུས། ….... ( 1:3,4)
དགའ་ལྡན་ཤི་རེ་ཐུ་བློ་བཟང་བསྟན་པའི་ཉི་མའི་རྣམ་
ཐར་མདོར་བསྡུས།.....
-
་
，
，
E
ཟ• • • • • • • • • ( 1 19)
•• •••( 428)
• • • • • • ( 4:32)
......... ( 11 (3)



ཞུ་ཆེན་ཚུལ། ཁྲིམས རིན་ཆེན་གྱི་རྣམ་ཐར་མདོར་བསྡུས། ……. 14：
རབ་ཙ་བཀའ་འགྱུར་བ་ངག་དབང་བློ་བཟང་ཉི་མའི་
རྣམ་ཐར མདོར བསྡུས། .…..….……
དྲཏི་རི་ན་ཆེན་དོན་གྲུབ་ཀྱི་རྣམ་ཐར་མདོར་བསྡུས། ../ 1:5!
སི་ཏུ་ཆོས་ཀྱི་འབྱུང་གནས་ཀྱི་རྣམ་ཐར་མདོ་ར་བསྡུས། ..….…༣ 1:53 )
སུམ་ང་་པ་ ཞེས་ པ།ལ་འབྱོར་ གྱི་རྣམ་ཐར་མདོར་བསྡུས། … { །(?)
རྒྱའ་་བ་ང་ སྐལ་ང། ཟང་རྒྱ་མཚོའི་རྣམ་ཐར་མངོདོ ལ་བ ས་ ...( 1} { }
ཞབས་དྲ ང་ཚོས་རྗེ་ངག་དབང་རྡོ་རྗེའི རྣམ་ཐར་
མངོ ར ་བསྡུས།
ཀ བློ བཟང་བསྟན་པའི་རྒྱལ་མཚན་གྱི་རྣམ་ཐར་
མདོ ར་ང སྡུས། །
རྔ་རྒོད་ནམ་མཁའ་སེང་གེའི་རྣམ་ཐར་མདོར་བསྡུས། …...……………༈ ? ;
ང ཀའ་ཚེན་ཡེ་ཤེས་རྒྱལ་མཚན་གྱི་རྣམ་ འར་
མདོར་ང།སྡུས་ ….…..……...…..….
ལྕང་སྐུ་ རོ ལ་པའི་རྡོ་རྗེའི་རྣམ་ཐར་མདོར་བསྡུས། ..……………… 54：}}
ཀློངང་རྔོ་་ང ག་ང་བང་བློ་ང་། ཐང་གི་རྣམ་ཐར་
མདོར་བསྡུས། ….………………………. .…………..………….…..………… 1
དྲུང་ཆེན་ཤེས་རབ་རྒྱ་མཚོའི་རྣམ་ཐར་ མདོར་བསྡུས། ...……….( {51?
འཇམ་དབྱངས་བཞད་པ་དཀོན་མཆོག་འཇིགས་མེད་



.
，
。
。
。
。
ན
• ....... • ( 561）
དབང་པོའི་རྣམ་ཐར་མདོར་བསྡུས། ......…….……...............(5:20)
ས་སྐྱ་ཀུན་དགའ་བློ་གྲོས་ཀྱི་རྣམ་ཐར་མདོར་བསྡུས། .........(522)
ཐུའུ་བཀྭན་ཆོས་ཀྱི་ཉི་མའི་རྣམ་ཐར་མདོར་བསྡུས།…..……......(533)
ཆིངས་སུ་ཙུག་ཐུ་ནོ་མོ་ཧན་གྱི་རྣམ་ཐར་མདོར་བསྡུས། ...…. ( 546 )
པཎ་ཆེན་དཔལ་ལྡན་ཡེ་ཤེས་ཀྱི་རྣམ་ཐར་མདོར་བསྡུས། …...(5 18)
ཆ་ཧར་དགེ་བཤེས་ཀྱི་རྣམ་ཐར་མདོར་བསྡུས། ...…........(555)
གུ་གེ་ཡོངས་འཛིན་བློ་བཟང་བསྟན་འཛིན་གྱི་རྣམ་
ཐར་མདོར་བསྡུས།………....…..…..…....
རྒྱལ་བ་འཇམ་དཔལ་རྒྱ་མཚོའི་རྣམ་ཐར་མདོར་བསྡུས། ..…..(553)
རྭ་སྒྲེང་ཁྲི་ཆེན་བསྟན་པ་རབ་རྒྱས་ཀྱི་རྣམ་ཐར་
མདོར་བསྡུས།
.…........ བ (57 0)
ཨ་ལག་ཤ་ངག་དབང་བསྟན་དར་ལྷ་རམས་པའི་
རྣམ་ཐར་མདོར་བསྡུས། .........
དགའ་ལྡན་ཁྲི་པ་ངག་དབང་ཆོས་འཕེལ་གྱི་རྣམ་ཐར་
མདོར་བསྡུས། ....………..........
རྟ་ཚག་བསྟན་པའི་མགོན་པོའི་རྣམ་ཐར་མདོར་བསྡུས། ......(593)
གུང་ཐང་བསྟན་པའི་སྒྲོན་མེའི་རྣམ་ཐར་མདོར་བསྡུས། ...….(597)
རྒྱལ་མཁན་པོ་གྲགས་པ་རྒྱལ་མཚན་གྱི་རྣམ་ཐར་
མདོར་བསྡུས།
••• ( 537)
བ........…..... • (591)
... . ...• (599)
•
•



，
བ... ས • ( { }
}
ད བལ་མང་དཀོན མཚོག་རྒྱལ་མཚན་གྱི་རྣམ་ཐར་
མདོ་ ར་བསྡུས།
འབྲོང་རྩེ་བློ་བཟང་ཚུལ་ཁྲིམས་ཀྱི་རྣམ་ཐར་
མདོར་བསྡུས།
ལྕང་ལུང་པ ཎྜི་ཏ་ངངག་དབང་བློ་བཟང་བསྟན་པའི་
རྒྱུ་མཚན་གྱི་རྣམ་ཐར་མདོར་བསྡུས། ........………..
དངུལ་ཆུ་བླ་མ་དུས་བཟང་གི་རྣམ་ཐར་མདོར་བསྡུས། ...( 53)
ཨ་ཀྱཱ་ཡོངས་འཛིན་བློ་བཟད་དོན་གྲུབ་ཀྱི་རྣམ་ཐར་
མདོར་བསྡུས། ……………………………………….…..
སྡེ་ཁྲི་འཇམ་ད་ པ༌ ས་ཐུབ་བསྟན་ཉི་མའི་རྣམ་ཐར་
མདོ ར ་ང་ སྡུས། …………………...་
ཇ་རྒོད་བློ་བཟང་བྱམས་པ་རབ་རྒྱས་ཀྱི་རྣམ་ཐར་
མདོར་ང་ སྡུས་
པཎ་ཆེན་བསྟན་པའི་ཉི་མའི་རྣམ་ཐར་མདོར་བསྡུས། ...….…. 5:38 )
སོང་ཆེན་བློ་བཟང་བསྟན་འཛིན་དཔལ་འབྱོར་གྱི་
རྣམ་ཐར་མདོར་བསྡུས། ……………………..………………...……………… .....……..{ } {{; )
ཚེ་ཤོས་ངག་དབང་བཤད་སྒྲུབ་བསྟན་པའི་ཉི་མའི་
རྣམ་ཐར་མདོར་བསྡུས། ....….………..………..
འཇམ་བཞད་བློ་བཟང་ཐུབ་བསྟན་འཇིགས་མེད་
.....….. { } { }
• • • -... {ji} )



•...• ( 557)
• • • • • { }}
}}
•...... ( ) 1)
• ༥ ཐ ཋ • ཟ ， { (6) }
• • • • • • • {{j(
)
རྒྱ་མཚོའི་རྣམ་ཐར་མདོར་བསྡུས། …..…………………….
ཨ་མཆོག་དཀོན་མཆོག་བསྟན་པའི་རྒྱལ་མཚན་
གྱི་རྣམ་ཐར་མདོར་བསྡུས། ....…...
སྟག་ཕུ་ཡོངས་འཛིན་ཡེ་ཤེས་རྒྱ་མཚོའི་རྣམ་ཐར་
མདོར་བསྡུས། ......་
སྟག་ཕུ་གར་དབང་ཆོས་ཀྱི་དབང་ཕྱུག་གི་རྣམ་ཐར་
མདོར་བསྡུས།
ཨ་ཁྱུང་ངག་དབང་མཁྱེན་རབ་ཀྱི་རྣམ་ཐར་
ན་དོར་བསྡུས། .……………………………….
གོ་ཤུལ་ཀུན་བཟང་བསོད་ནམས་ཀྱི་རྣམ་ཐར་
མདོར་བསྡུས། ....……....
ངག་དབང་ཡེ་ཤེས་ཐུབ་བསྟན་གྱི་རྣམ་ཐར་
མདོར་བསྡུས།
བདེ་ཆེན་ལྷོ་བྲག་པ་བློ་བཟང་ཆོས་འཕེལ་གྱི་རྣམ་ཐར་
མདོར་བསྡུས། ......…………
གཞུང་ལས་པ་བསོད་ནམས་རྒྱ་མཚོའི་རྣམ་ཐར་
མདོར་བསྡུས། །
ཞ་ལུ་ལོ་ཙཱ་བ་བློ་གསལ་བསྟན་སྐྱོང་གི་རྣམ་ཐར་
མདོར་བསྡུས།
• • ( {jfjf; }
• • • • • ( )7 }}
( (7）
.….. ….….........
ལ•.....…..... ( (67 ༣)
...... . • (
7
)



བ• • • བ ， ， • {
}}
..…......
•..
.• ( {{j
}
…….…......
བ
བ .....( (9. }
རོང་ཐ་བློ་བཟང་དམ་ཆོས་རྒྱ་མཚོའི་རྣམ་ཐར་
མདོར་བསྡུས .....
ཨ་རོལ་བློ་བཟང་ལུང་རིགས་རྒྱ་མཚོའི་རྣམ་ཐར་
མདོར་བསྡུས: ....………………..….…..………………………..…………………..…...…………f f;༧
དཔལ་ སྤྲུལ་འཇིགས་མེད་ཆོས་དབང་གི་རྣམ་ཐར་
མདོ ར བསྡུས། །
དངུལ་ཆུ་དབྱངས་ཅན་གྲུབ་པའི་རྡོ་རྗེའི་རྣམ་ཐར་
མདོར་བསྡུས།
ཐུལ་ཤུལ་དགེ་འདུན་ཆོས་སྐྱོང་གི་རྣམ་ཐར་
མདོར་བསྡུས།
རྫོང་དཀར་འཇིགས་མེད་བསམ་གཏན་གྱི་རྣམ་ཐར་
མདོར་བསྡུས། ....…….…..
འཇམ་དབྱངས་མཁྱེན་བརྩེ་དབང་པོའི་རྣམ་ཐར་
མདོར་བསྡུས། ………....
དཀྱིལ་ཟུར་བློ་བཟང་སྦྱིན་པའི་རྣམ་ཐར་མདོར་
བསྡུས། ...
ཞང་སྟོན་བསྟན་པ་རྒྱ་མཚོའི་རྣམ་ཐར་མདོར་
.བསྡུས། ....
མེ་རྗེ་མཁན་པོ་ཚེ་སྤེལ་དབང་ཕྱུག་རྡོ་རྗེའི་རྣམ་ཐར་
• • • • • • • { }} {) }
• • {
{ ) 1 }
• • • • • • • ( 7 ().}}
•... • ( 7 ] {)
• 12 •



，
•。•.，• • •
( 7 23}
བ བ བ་...... - ( 7:{{ } )
མདོར་བསྡུས།
མཁན་པོ་ངག་དབང་ཐུབ་བསྟན་རྒྱ་མཚོའི་རྣམ་ཐར་
མདོར་བསྡུས། ……………..
ཆས་པ་རྒྱ་མཁར་བ་ངག་དབང་དགེ་འདུན་རྒྱ་མཚོའི་
རྣམ་ཐར་མདོར་བསྡུས། ...……...…………..
དཔའ་རིས་བློ་བཟང་རབ་གསལ་གྱི་རྣམ་ཐར་མདོར་
བ སྡུས། .……………………
སྒོ་མང་བློ་བཟང་ཚུལ་ཁྲིམས་ཀྱི་རྣམ་ཐར་
མདོར་བསྡུས།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་རྣམ་
ཐར་མདོར་བསྡུས། …...…..་
ས་མཆོག་འཇམ་དབྱངས་མཁྱེན་རབ་རྒྱ་མཚོའི་རྣམ་
ཐར་མདོར་བསྡུས།………………………
ཀིརྟི་བློ་བཟང་འཕྲིན་ལས་ཀྱི་རྣམ་ཐར་མདོར་བསྡུས། …………. 5}}
ཞྭ་དམར་དགེ་འདུན་བསྟན་འཛིན་རྒྱ་མཚོའི་
རྣམ་ཐར མདོར་བསྡུས། .…………..…..
..…….....…..… 5 }
པཎ་ཆེན་བསྟན་པའི་དབང་ཕྱུག་གི་རྣམ་ཐར་མདོར་
• •
• • {
}} ༑
• • • •。 ༡• ( ༡༡ }
......
4
བསྡུས། ..
……. པ ་ ་ {
}
འཇམ་བཞད་བསྐལ་བཟང་ཐུབ་བསྟན་དབང་ཕྱུག་གི་



• • • • • ( 7
）
....…….....…....{ 7 {j?)
• • ( 73 1
རྣམ་ཐར་མདོར་བསྡུས། ..……………
ཆེ་ཤོས་བློ་བཟང་བྱང་ཆུབ་བསྟན་པའི་སྒྲོན་མེའི་རྣམ་
ཐར་མདོར་བསྡུས། …...…...
རྒྱལ་བ་ཐུབ་བསྟན་རྒྱ་མཚོའི་རྣམ་ཐར་མདོར་བསྡུས། ...……..( ༑ (59)
སྟག་ཕུ་རིག་འཛིན་པདྨ་ལྷུན་གྲུབ་ཀྱི་རྣམ་
ཐར་མདོར་བསྡུས། ………………………………….
པཎ་ཆེན་བློ་བཟང་ཐུབ་བསྟན་ཆོས་ཀྱི་ཉི་མའི་
རྣམ་ཐར་མདོར་བསྡུས། ......…….....…....
ཀླུ་འབུམ་ཤེས་རབ་རྒྱ་མཚོའི་རྣམ་ཐར་མདོར་བསྡུས།.………...(787)
ཆོས་དཔལ་ཞིང་བློ་བཟང་རྒྱ་མཚོའི་རྣམ་ཐར་མདོར་
བསྡུས། ..………………...……....
རྫོང་དཀར་འཇིགས་མེད་དམ་ཆོས་རྒྱ་མཚོའི་རྣམ་
ཐར་མདོར་བསྡུས།…......
• • • • ཟ • ... • • ( 73}}
• •་ ( 7 9(3)



ཀླད་ཀྱི་དོན།
རིགས་ལམ་འོད་ཟེར་སྟོང་གིས་རབ་འཁྱུད་ཚུལ་གསུམ་ཚ་
རླབས་འབུམ་འཕྲོ་བ། །ཤེས་བྱའི་མཁའ་ལ་མུན་པ་མཐར་བྱེད་ལོག་
རྟོག་ཆབ་རོམ་རྨེག་མེད་བཅོམ། །གནས་ལྔ་རིག་པའི་པད་ཚལ་རྒྱས་
མཛད་གངས་ཅན་ཉིན་མོར་བྱེད་པའི་མགོན། །སྔོན་བྱོན་མཁས་
དབང་དམ་པའི་བཀའ་དྲིན་ནམ་ཡང་ནུབ་པ་མེད་གྱུར་ཅིག །གང་
གི་རྣམ་ཐར་ཆེན་པོའི་ཆེན་པོ་དང་། ཐུགས་ཀྱི་དགོངས་པ་ཟབ་མོའི་
ཟབ་མོ་རྣམས། །མཁས་གྲུབ་སྐྱེས་ཆེན་རྣམས་ཀྱི་སྤྱོད་ཡུལ་ལས། །གྱི་
ནར་བདག་འདྲའི་རྟོག་པའི་ཡུལ་ལས་འདས། །འོན་ཏང་ཉི་ཟླ་
སྐར་མའི་ཚོགས་བྲལ་བའི། །སྤྲིན་རུབ་མུན་ནག་འཐིབས་པའི་
མཚན་མོ་རུ། །ཉམས་ཆུང་མེ་འཁྱེར་སྲིན་བུ་བདག་ལྟ་བུས། །རང་
འོད་འབྱིན་པའང་དུས་ཀྱི་གཤིས་སུ་གྱུར། །དཔག་བསམ་ལྗོན་པའི་
ལོ་འདབ་དང་། །བདུད་རྩིའི་གཏེར་གྱི་ཐིགས་པ་དང་། །རིན་ཆེན་
ལྷུན་པོའི་ཕྲ་རབ་རྡུལ། །ཕྲ་མོར་གྱུར་ཀྱང་ཀུན་གྱིས་གཉེར། །རྣམ་
• 1 •



- ཐར་ཆུ་གཏེར་རབ་ཡངས་པར། །བདུད་རྩིའི་ཐིགས་ཕྲེང་ཆ་ཡི་ཆ། །
བློ་གསར་བློ་གྲོས་འཕེལ་སླད་དུ། །གོ་སླའི་ངག་གིས་ཅུང་ཟད་སྤེལ། །
འདིར་འཛམ་གླིང་ནོར་འཛིན་ཡངས་པའི་དབུ་རྩེར་གངས་
ཀྱིས་བསྐོར་བའི་ཡུལ་ལྗོངས་རབ་དཀར་དངུལ་གྱི་ཅོད་པན་ལྟར་་་་་
མཛེས་ཤིང་ཉམས་དགའ་བ། གཙང་ཞིང་ཡིད་དུ་འོང་བ་དེར། ཚེ་
ཚེ་རབས་རབས་སུ་ཅི་དགར་རོལ་ཞིང་གནས་པའི་རང་རེ་བོད་ཀྱི་ལོ་
རྒྱུས་ནི། བོད་རང་གིས་བྲིས་པའི་ལོ་རྒྱུས་ལྟར་ན། བོད་ཡུལ་འདིར་
ཐོག་མར་ཆུས་གང་ཞིང་ཆུར་གནས་སྲོག་ཆགས་རྣམས་ཀྱིས་རོལ་་་་་
བའི་གནས་ཡིན་པ་དང་། དེ་ནས་ཆུ་རིམ་གྱིས་བྲི་ནས་ཡུལ་ལྗོངས་
དང་ནགས་ཚལ་ཆགས་ཏེ་རི་དྭགས་དང་འདབ་ཆགས་སྣ་ཚོགས་་་་་
ཀྱིས་རྩེ་བའི་གནས་སུ་གྱུར། དེ་རྗེས་སྲོག་ཆགས་ཕལ་པ་སྤྲེའུ་ནས་
འཕེལ་རྒྱས་སུ་ཕྱིན་ཏེ་རང་རེའི་མེས་པོ་ཐོག་མར་བྱུང་བར་བཤད་་་་
ཡོད། དེའི་ཕྱིར་རང་རེ་བོད་ཀྱི་ལོ་རྒྱུས་ནི་ལོ་ས་ཡ་མང་པོ་ཕྱིན་ཡོད་
པར་མཚོན།
ཁྱད་པར་དེང་སང་བོད་ཁུལ་དབུས་གཙང་དང་མདོ་སྟོད་་་
སྨད་ཀྱི་ས་འོག་ནས་རྡོ་ཆས་དུས་རབས་ཀྱི་རྡོའི་ལག་ཆ་དང་གནའ་་་
རྫས་གཞན་དག་མང་པོ་ཐོན་པ་དེས་རང་རེའི་མེས་པོ་རྣམས་ཀྱིས་མི་
ལོ་ཁྲི་ཕྲག་ལྷག་གི་སྔོན་ནས་ལག་ཆ་སྣ་ཚོགས་སྤྱད་དེ་ཐོན་སྐྱེད་བྱེད་་་
བཞིན་ཡོད་པའི་བདེན་དཔང་བྱས་ཡོད། སྤྱི་ལོའི་སྔོན་གྱི་ལོ་ཆིག་
•2 •



བརྒྱ་ཉེར་བདུན་པ་ཤིང་སྟག་ལོར་བོད་རྒྱལ་ཐོག་མ་གཉའ་ཁྲི་བཙན་
པོ་འཁྲུངས་པའི་དུས་ནས་འདྲེ་འདུལ་ལྷ་མཆོད་ཀྱི་ཆོ་ག་མཁན་་་་་་
དང་། ནད་བཅོས་ལག་ཐབས་ཤེས་པའི་སྨན་པ་སོགས་ལག་ལེན་
དངོས་ཤེས་མཁན་གྱི་ཤེས་པ་ཅན་མང་པོ་བྱུང་ཡོད། །
མི་ལོ་ཉིས་སྟོང་ཙམ་གྱི་གོང་བོད་རྒྱལ་སྤུ་དེ་གུང་རྒྱལ་་་་་
སྐབས་སུ་ཞིང་དུ་ཡུར་ཆུ་དྲངས་པ་དང་རྨོན་དོར་བསྡེབས་ནས་རྨོན་
རྨོ་བ། ལྕགས་རྡོ་ལས་ལྕགས་ལེན་པ། ཉི་ཟླ་སྐར་གསུམ་གྱི་བགྲོད་
ཚུལ་མི་འདྲ་བར་བརྟེན་ནས་གནམ་གཤིས་དང་དུས་ཚིགས་གཏན་་་་
འབེབས་བྱས་པ་བཅས་དར་ཡོད། དེས་རང་རེའི་ཞིང་འབྲོག་ཐོན་
སྐྱེད་དང་། དམག་ལས་ཀྱི་བྱ་བ་ཚང་མ་འཕེལ་རྒྱས་གསར་པ་ཞིག་
གི་དབུ་བཙུགས། འཕྲུལ་བློན་མཛངས་མི་བདུན་གྱི་དང་པོ་རུ་ལས་
སྐྱེས་སོགས་གསར་གཏོད་པ་དང་ཚན་རིག་པ་མང་པོ་བྱུང་ཡོད།
བོད་རྒྱལ་སྲོང་བཙན་སྒམ་པོ་ས་གླང་ལོར་ (༦༢༩） སྲིད་
ཁྲིར་བཞུགས་ནས་ལོ་བཅོ་བརྒྱད་པ་མེ་རྟ་ལོར་འཕྲུལ་བློན་མཛངས་་
མི་བཞི་པ་ཐུ་མིས་དེང་གི་བོད་ཡིག་གསར་དུ་བཟོས་ཤིང་བརྡ་སྤྲོད་་་་
ཀྱི་གཞུང་ཚན་རིག་དང་ལྡན་ཞིང་འཛམ་གླིང་བརྡ་སྤྲོད་སྨྲ་བ་ཀུན་གྱི་
དང་ལེན་མཛད་པའི་སུམ་རྟགས་སོགས་ཀྱང་གསར་དུ་བརྩམས་པས་
བོད་ཀྱི་རིག་གནས་འཕེལ་རྒྱས་གསར་པ་ཞིག་ལ་སླེབས་ཏེ། སྔར་
ཡོད་རིག་གནས་སྲ་བརྟན་དང་རྒྱ་དཀར་ནག་དང་། བལ་ཡུལ་
•
3
•



དང་། ཁ་ཆེ། ཏ་ཟིག་དང་ཞང་ཞུང་སོགས་ཉེ་སྐོར་གྱི་རྒྱལ་ཁབ་
དང་མི་རིགས་གཞན་དག་གི་རིག་གནས་གསར་དུ་བསྒྱུར་ཞིང་། དེ་
དག་གི་ལེགས་ཆ་མ་ལུས་པ་བསྡུས་ཏེ་བོད་རང་གི་རིག་གནས་ཆ་་་་
ཚང་ཞིང་ཕུན་སུམ་ཚོགས་པར་བྱས། ཆབ་སྲིད་པ་དང་། ཆོས་
ལུགས་པ། དམག་དོན་པ། ཚན་རིག་པ། རིག་གནས་པ། ལོ་ཙ་བ་
སོགས་མཁས་དབང་ཕུལ་དུ་བྱུང་བ་གྲངས་མེད་ཐོན། བོད་ཡོངས་
རྫོགས་གཅིག་བསྡུས་དང་མཐུན་སྒྲིལ་དམ་པོར་བྱུང་ནས་སྟོབས་་་་་་
ཤུགས་ཆེ་རུ་ཕྱིན། མངའ་ཁོངས་ཀྱང་རྒྱ་གར་ཆུ་བོ་གངྒཱ་ཚུན་ཆད་
དང་རྒྱ་ནག་ཁྲང་ཨན་ཡན་དབང་དུ་བསྡུས་ཏེ། ཡ་གླིང་གི་གསུམ་ཆ་
གཉིས་ཙམ་ལ་མངའ་དབང་བསྒྱུར། རྒྱ་གར་དང་རྒྱ་ནག་ཏུ་རང་
གིས་དབང་བསྒྱུར་བྱས་པའི་མཐའ་མཚམས་སུ་རྡོ་རིང་ཡིག་གཉིས་་་
ཤན་སྦྱར་མ་བཙུགས་ཤིང་བོད་བཙན་པོའི་དབུ་སྐྲ་དང་ན་བཟའ་་་་
ནང་རྟེན་དུ་བཅུག་པའི་མཆོད་རྟེན་དཀར་པོ་རེ་བཞེངས། རྡོ་རིང་
རྣམས་དེང་སང་དམིགས་མེད་དུ་གྱུར་ཀྱང་། མཆོད་རྟེན་ད་རུང་རེ་
གཉིས་ལྷག་ཡོད། སྐབས་དེར་རང་རེའི་མདུན་ཤོར་དམག་དཔུང་གི་
དམག་མི་རེར་ཞོན་རྟ་གཉིས་རེ་བརྗེ་རེས་རྒྱག་རྒྱུ་ཡོད་པ་དང་དམག་
མི་ལྔ་རེ་ལ་ལམ་རྒྱགས་འགེལ་རྟ་རེ་ཡོད་པ་གོ་ཆ་རྣམས་ཀྱང་རྣོ་ངར་
ལྡན་ལ་གྲ་འགྲིགས་པ་དེས། དེ་དུས་རང་རེའི་ཞིང་འབྲོག་ཐོན་སྐྱེད་
འཕེལ་རྒྱས་སུ་ཕྱིན་པ་མ་ཚད་ལག་ཤེས་བཟོ་ལས་ཀྱང་འཕེལ་རྒྱས་་་



ཆེན་པོ་བྱུང་ཡོད་པར་མཚོན། མདོར་ན་ཆབ་སྲིད་དང་དཔལ་
འབྱོར་རིག་གནས་གང་ཐད་སུ་ལས་ཀྱང་མི་དམན་པའི་མི་རིགས་་་་་
དཔའ་བོ་ཞིག་ཏུ་གྱུར་ཡོད། ཤིང་སྟག་ལོར་གཉའ་ཁྲི་འཁྲུངས་ལོ་
ནས་མེ་སྟག་ལོ་(༩༠༦） དར་མ་བཀྲོངས་པའི་བར་ལོ་ཆིག་སྟོང་སོ་་
གསུམ་བར་གྱི་དུས་འདི་བོད་ཡར་རྒྱས་སུ་ཕྱིན་པའི་སྐབས་ཡིན་ཞིང་
ས་མཐོ་བ་གནམ་གཤིས་གྲང་ངར་ཆེ་བ་སོགས་རང་བྱུང་གི་མཐུན་་་
རྐྱེན་ཞན་པ། རྒྱུན་དུ་མཐའ་ཡི་རྒྱལ་ཁབ་དག་གིས་བརྙས་གཙེར་
བྱེད་པ་སོགས་ལས་རྣམ་པར་རྒྱལ་ཏེ་འཛམ་གླིང་ནོར་འཛིན་ཡངས་་
པའི་དབུ་རྩེར་འགྱིང་ངེར་ལངས་ཐུབ་ཡོད་པ་དེས་རང་རེ་བོད་་་་
རིགས་འདི་ནི་སུས་ཀྱང་བརྙས་བཅོས་བྱེད་མི་ཐུབ་པའི་མི་རིགས་་་་་
དཔའ་བོ་ཞིག་ཡིན་པར་མཚོན་ཡོད། འོན་ཀྱང་སྤྱི་ལོའི་དུས་རབས་
དགུ་པའི་མཇུག་ཙམ་ནས་རྒྱལ་བློན་བར་དང་བློན་ཕན་ཚུན་བར་་་་་
སྲིད་དབང་འཕྲོག་རེས་ཀྱི་རྩོད་པ་དང་བན་བོན་བར་གྱི་རྩོད་པ། །
ཆོས་སྲིད་བར་གྱི་རྩོད་པ་སོགས་འགལ་བ་ཇེ་ཆེར་ཕྱིན་ཏེ་མཐར་ཆོས་
ལུགས་པས་མེ་སྟག་ལོར་（༩༠༦) རྒྱལ་སྲས་དར་མ་དགུང་ལོ་ཞེ་་་་
བཞིར་ཕེབས་པ་བཀྲོངས་པར་བརྟེན་བོད་སྤྱི་ལ་དབང་བའི་རྒྱལ་་་་་
རབས་སིལ་བུར་ཐོར། རྒྱལ་ཕྲན་རྣམས་ཀྱང་ནང་ཕན་ཚུན་
འཁྲུགས། བོད་འདི་བྱེ་མའི་ཕུང་པོ་ལྟར་ནང་ཁུལ་ཐོར་ཞིག་ཏུ་གྱུར་
ཅིང་། ས་གླང་ལོ་(༩༢༩）ནས་འབངས་གྱེན་ལོག་གི་འགོ་བརྩམས་
，
5
•



ནས་ལོ་དགུ་ཙམ་རྒྱུན་མཐུད་དེ་བྱུང་བས། བོད་ཀྱི་གནའ་ཤུལ་གྱི་
རིག་རྫས་དང་། རིག་གནས་ཀྱི་དཔེ་ཆ། དགོན་པ་དང་ཕོ་བྲང་། །
ཐ་ན་བོད་རྒྱལ་རྣམས་ཀྱི་པུར་ཁང་དང་བཅས་པ་རྩ་བརླག་ཏུ་་་་
བཏང་། ཞིང་འབྲོག་ཐོན་སྐྱེད་ཀྱི་བྱ་བ་ཡང་ཉམས་རྒུད་ཚབས་ཆེན་
པོར་གྱུར། མཐའ་ཡི་རྒྱལ་ཁབ་རྣམས་ཀྱིས་ཀྱང་སྐབས་དེ་དང་
བསྟུན་ཏེ་མཐའ་མཚམས་རྒྱ་བསྐྱེད་བྱས། མངའ་འོག་གྱི་རྒྱལ་ཕྲན་
མང་པོ་གཅིག་རྗེས་གཉིས་མཐུད་སྒེར་ཚུགས་སུ་ལངས། ཕྱིས་སུ་
མཐའ་ཡི་རྒོལ་ངན་འཛུལ་བ་ན་རྒོལ་ལན་གཏན་ནས་སློག་མི་ཐུབ་་་
པར་གྱུར་ཏེ་གཞན་དབང་དུ་ལྷུང་བ་འདི་ནི་གཙོ་བོར་ནང་ཁུལ་གྱི་་་
འགལ་བ་འཕེལ་བ་ལས་བྱུང་ངོ་། །སྤྱི་ལོའི་དུས་རབས་བཅུ་པའི་
མཇུག་ཙམ་ནས་ནང་པ་སངས་རྒྱས་པའི་འདུལ་བའི་བསྟན་པ་ཕྱི་་་་
དར་བྱུང་བ་དང་མཉམ་དུ་བོད་ཀྱི་ཐུན་མོང་གི་རིག་གནས་རྣམས་
ཀྱང་དར་བའི་དབུ་བཙུགས། ལོ་ཙཱ་བ་རིན་ཆེན་བཟང་པོ། འབྲོག་
མི། མར་པ། བླ་ཆེན་དགོངས་པ་རབ་གསལ། ཁུ་རྔོག་འབྲོམ་
བཅས་དང་། དེ་དག་གི་སློབ་ཡང་སློབ་བརྒྱུད་པ་དང་བཅས་པས་
དབུས་གཙང་ཁམས་གསུམ་དུ་བཤད་གྲྭ་དང་སྒྲུབ་གྲྭ་མང་པོ་གསར་་
དུ་བཙུགས། སྒྲ་སྒྱུར་གྱི་བྱ་བ་ཡང་འཕེལ་རྒྱས་ཆེན་པོ་བྱུང་ནས་སྔ་
འགྱུར་རྣམས་ལ་སྐད་གསར་བཅད་དང་རྒྱ་དཀར་ནག་སོགས་ནས་་་
རིག་གནས་གསར་བསྒྱུར་མང་པོ་བྱས། ཐུན་མོང་དང་ཐུན་མིན་གྱི་
•
。 •



རིག་གནས་ཀུན་ལ་གོ་རིམ་ལྡན་པའི་ཞིབ་འཇུག་ནན་སྨིན་བྱས་ཏེ་་་
ཁྱད་ཆོས་ཐུན་མོང་མ་ཡིན་པ་དང་ལྡན་པའི་རིག་གནས་ཀྱི་གཞུང་་་་
སྐར་ཚོགས་ལྟར་མང་ལ་རྒྱ་མཚོ་ལྟར་ཟབ་པ་མང་པོ་བརྩམས། བརྡ་
སྤྲོད་རིག་པ་བ་དང་། སྙན་ངག་པ། སྨན་པ། ཚད་མ་རིག་པ་བ།
ནང་དོན་རིག་པ་བ། སྒྲ་སྒྱུར་པ། ལོ་རྒྱུས་རིག་པ་བ། རི་མོ་བ་དང་
ལྷ་བཟོ་བ་སོགས་ཕུལ་བྱུང་གི་མཁས་དབང་སྟོང་ཕྲག་མང་པོ་བྱོན། །
མེས་རྒྱལ་ནང་ཁུལ་དུ་རྒྱ་རིགས་དང་སོག་རིགས་སོགས་ཀྱི་མཁས་པ་
མང་པོ་ཡང་བོད་ཀྱི་རིག་གནས་སློབ་སྦྱོང་དང་ཞིབ་འཇུག་བྱས་པར་
མ་ཚད་ཡོ་རོབ་གླིང་དང་། མེ་གླིང་། ཡ་གླིང་བཅས་ཀྱི་ཕྱི་རྒྱལ་གྱི་
མཁས་པ་དག་གིས་ཀྱང་བོད་ཀྱི་རིག་གནས་སློབ་སྦྱོང་དང་ཞིབ་་་་
འཇུག་བྱེད་པའི་འགོ་བཙུགས། བོད་ཀྱི་རིག་གནས་འདི་བཙན་པོའི་
དུས་རབས་ལས་ཀྱང་འཕེལ་རྒྱས་ཆེ་ཞིང་ཕུན་སུམ་ཚོགས་པར་གྱུར་་
དུས་རབས་ཉི་ཤུ་པའི་སྨད་ཙམ་ལ་རྒྱལ་ཡོངས་སུ་ལོ་བཅུའི་
བར་ཆད་ཀྱིས་མནར་བའི་སྐབས་སུ་རང་རེ་བོད་ཀྱི་རིག་རྫས་དང་་་་
རིག་གནས་དཔེ་ཆ། རིག་གནས་ཀྱི་རྗེས་ཤུལ་རྣམས་རྩ་བ་ནས་
བརླག་ཞིང་རིག་གནས་པ་རྣམས་ལ་ཡང་རྡུང་རྡེག་ཚབས་ཆེན་ཕོག་་
སྟེ་བོད་ཀྱི་རིག་གནས་རྩ་མེད་དུ་སོང་བ་ལྟ་བུར་གྱུར་ཡོད། “མི་ངན་
རིགས་བཞི་” མགོ་སྟེང་སློག་རྗེས་བོད་ཀྱི་རིག་གནས་ཡང་དུ་སླར་་་་
，
7
，



གསོ་བྱུང་ཞིང་བོད་རིགས་ས་ཁུལ་དུ་བོད་ཡིག་སློབ་གྲྭ་ཆེ་ཆུང་མང་་་་
པོ་སླར་གསོ་དང་གསར་བཙུགས་བྱས། བོད་ཀྱི་རིག་གནས་ལ་ཞིབ་
འཇུག་བྱེད་པའི་ལས་ཁུང་མང་པོ་བཙུགས། བོད་ཡིག་ལེགས་སྒྲིག་
དང་པར་སྐྲུན་ཡང་མང་པོ་བྱས། བོད་ཀྱི་རིག་གནས་པ་རྒན་པ་
རྣམས་ཀྱང་རིག་གནས་ཀྱི་བྱ་བར་འཇུག་པའི་གོ་སྐབས་ཐོབ། །
དགོན་ཁག་རྣམས་སུ་ཡང་བོད་ཀྱི་རིག་གནས་ཀྱི་བཤད་གྲྭ་སླར་གསོ་
བྱུང་། རྒྱལ་ནང་དུ་རྒྱ་རིགས་དང་སོག་རིགས་བཅས་ཀྱི་བོད་རིག་པ་
བ་རྣམས་ཀྱང་བོད་ཀྱི་རིག་གནས་ལ་ལྷག་བསམ་བཟང་པོས་ཞི་་་་་
འཇུག་བྱེད་པའི་དུས་ཚོད་བྱུང་། ཁྱད་པར་རྒྱ་གར་དང་། བལ་
ཡུལ། འབྲུག་པ་དང་། འབྲས་ལྗོངས་སོགས་སུ་བོད་ཀྱི་རིག་གནས་
སློབ་གྲྭ་ཡོད་པ་མ་ཚད་ཡོ་རོབ་དང་ཨ་མེ་རི་ཀ་སོགས་ཕྱི་རྒྱལ་མ་་་་
པོར་བོད་ཡིག་གི་བཤད་གྲྭ་ཡོད་པ་དང་ཕྱི་རྒྱལ་གྱི་སྙན་གྲགས་ཡོད་་་་
པའི་སློབ་གྲྭ་ཆེན་མོ་མང་པོ་ལ་བོད་རིག་པའི་ཞིབ་འཇུག་ལས་ཁུངས་
ཡོད། དེང་སང་ཕྱི་རྒྱལ་མཁས་དབང་བོད་རིག་པར་བསམ་པ་རྣམ་
དག་གིས་ཞིབ་འཇུག་བྱེད་མཁན་ཡང་ཇེ་མང་དུ་གྱུར། རྒྱུ་མཚན་དེ་
དག་གིས་རང་རེ་བོད་ཀྱི་རིག་གནས་འདི་འཕེལ་རྒྱས་ཀྱི་དུས་སྐབས་
གསར་པ་ཞིག་ལ་སླེབས་ཡོད་པ་མ་ཟད། འཛམ་གླིང་མིའི་རིགས་ཀྱི་
རིག་གནས་སྐྱེད་ཚལ་ནང་གི་འདབ་སྟོང་ལྡན་པའི་དྲི་ཞིམ་མེ་ཏོག་་་
ཅིག་ཡིན་པར་མཚོན་ཡོད། རང་རེ་བོད་ཀྱི་རིག་གནས་འཕེལ་



འགྲིབ་ཀྱི་ལོ་རྒྱུས་ནི་རྒྱ་མཚོའི་རླབས་ཕྲེང་ལྟར་ཅི་ཙམ་དམའ་རུ་སོང་
ན་རླབས་དེ་ལས་མཐོ་བ་ཞིག་འཕྱུར་བའི་སྟ་གོན་ཡིན་པ་ལྟར་གོང་་་་
ནས་གོང་དུ་འཕེལ་བའི་ཆོས་ཉིད་འདི་ནི་སུས་ཀྱང་འགོག་ཏུ་མེད་པ་
ཞིག་ཡིན་ནོ།།
དེང་སང་རྒྱལ་ནང་དུ་སློབ་གྲྭ་ཆེ་ཁག་ནས་ཐོན་པའི་སློབ་་་
མ་དང་ཞིབ་འཇུག་ལས་ཁུངས་ཁག་ནས་ཐོན་པའི་སློབ་མ་དགོན་་་་
པའི་བཤད་གྲྭ་སོ་སོ་ནས་ཐོན་པའི་སློབ་མ་རང་སྦྱོང་བྱས་ནས་མཁས་
པར་གྱུར་པའི་ན་གཞོན། ཕྱི་རྒྱལ་གྱི་སློབ་གྲྭ་ཆེ་ཁག་ནས་ཐོན་པའི་
སློབ་མ་སོགས་རང་རེ་བོད་ལ་མཁས་རབས་གསར་པ་ཞིག་འཕེལ་་་
རྒྱས་སུ་འགྲོ་བཞིན་ཡོད། ཁོང་ཚོ་ནི་ཆོས་ལུགས་གྲུབ་མཐའི་འཆིང་
རྒྱུ་དང་བྲལ་བ་མི་རིགས་ཀྱི་ལ་རྒྱ་འཚོ་བ་མི་རིགས་དང་རྒྱལ་ཁབ་་་་
མང་པོའི་སྐད་ཡིག་ཤེས་པ་རྙིང་ཞེན་བག་ཁུམ་གྱི་བསམ་པ་མེད་པ་་་
མཐོང་རྒྱ་ཆེ་བ་རང་རང་གི་འདོད་ཕྱོགས་དང་ཕུགས་བསམ་གྱི་ཆེད་
དུ་གང་ལའང་ལྟོས་པ་མེད་པར་མདུན་དུ་སྐྱོད་ཕོད་མཁན་ཤ་སྟག་་་་
རེད། ཁོང་ཚོ་ནི་རང་རེའི་རིག་གནས་ཤུལ་འཛིན་དང་གོང་དུ་སྤེལ་
བར་བྱེད་པའི་སྟོབས་ཤུགས་གཙོ་བོ་ཡིན་ནོ།།
དེ་ལྟར་སྔོན་རབས་ངེས་པར་བྱས་ནས་འདིར་རང་རེ་བོད་
ཀྱི་སྔོན་བྱོན་མཁས་དབང་དམ་པ་རྣམས་ཀྱི་བཀའ་དྲིན་ཡུན་དུ་མི་་་
བརྗེད་པའི་ཆེད་དང་རྒྱལ་ཁབ་ཕྱི་ནང་གི་བོད་རིག་པར་ཞིབ་འཇུག་
，
9
，



བྱེད་མཁན་གསར་བུ་པ་དག་ལ་ཕན་པའི་ཆེད་དང་བོད་ཀྱི་བློ་གསལ་
གཞོན་ནུ་དག་ལ་ཟུར་བལྟའི་དཔྱད་གཞིར་ཡོང་བ་བཅས་ཀྱི་ཆེད་་་་་
དུ། ཁོ་བོས་《གངས་ཅན་མཁས་དབང་རིམ་བྱོན་གྱི་རྣམ་ཐར་མདོར་
བསྡུས་བདུད་རྩིའི་ཐིགས་ཕྲེང་།》ཞེས་པ་འདི་བྲིས་པ་ཡིན། དེབ་
འདིར་མཁས་དབང་ཆིག་བརྒྱ་ལྔ་བཅུང་གཅིག་གི་རྣམ་ཐར་བསྡུས་་་་
ཤིང་ཕྱིའི་རྣམ་ཐར་གཙོ་བོར་བྱས་ཡོད། གོ་རིམ་ནི་འཁྲུངས་ལོ་སྔ་ཕྱི་
ལ་གཞིར་བྱས་ཏེ་བསྒྲིགས་པ་དང་མཇུག་ཏུ་འཚོལ་བདེ་བའི་ཕྱིར་ཀ་
ཕྲེང་གི་གོ་རིམ་ལྟར་མཚན་བྱང་ཟུར་བཀོལ་བྱས་ཏེ་བསྒྲིགས་ཡོད། །
སྐད་ཡིག་ནི་ཡུལ་སྐད་དང་བརྡ་རྙིང་མངོན་བརྗོད་གོ་དཀའ་བ་་་་
སོགས་དོར་ནས་བོད་སྤྱི་པའི་ཡིག་སྐད་ལྟར་བྲིས། གཞི་འཛིན་ས་ནི་
རང་རྣམ་ཡོད་པ་རྣམས་ལ་རང་རྣམ་ལ་གཙོ་བོར་བརྟེན། རང་རྣམ་
མེད་པ་རྣམས་ལ་སློབ་ཡང་སློབ་ཀྱིས་བརྩམས་པའི་རྣམ་ཐར་དང་།
རྣམ་ཐར་གསོལ་འདེབས། རྣམ་ཐར་བསྟོད་པ། རྣམ་ཐར་མགུར་མ་
སོགས་དང་གསུང་འབུམ་རྣམས་ཀྱི་མཇུག་བྱང་དང་། མཆོད་
བརྗོད། ཐོབ་ཡིག་དང་། གསན་ཡིག་བཅས་ཕན་ཚུན་བསྡུར་ནས་
བྲིས། གོང་གསལ་གྱི་རིགས་གཏན་ནས་མེད་པ་རྣམས་ཆོས་འབྱུང་
དེབ་ཐེར་ཁག་དང་གྲུབ་མཐའི་དཔེ་ཆ་ལོ་རྒྱུས་ཀྱི་དཔེ་ཆ་གདན་་་་་་
རབས་དང་གདུང་རབས་སོགས་ལ་བརྟེན་ནས་ཞིབ་བསྡུར་བྱས་ཏེ་་་
བྲིས་པ་ཡིན། སླད་མར་དེབ་འདི་ལ་མཐུད་ནས་མཁས་པ་གཞན་
10



དག་གི་རྣམ་ཐར་འབྲི་འདོད་ཡོད་པས་རིས་མེད་མཁས་པའི་ཁྱུ་་་་་
མཆོག་རྣམས་ནས་ལྷག་བསམ་བཟང་པོས་ལེགས་སྤེལ་ཉེས་སུབ་ཀྱི་་
དགོངས་འཆར་ལྷུག་སྩོལ་ཡོད་པར་སྙིང་ནས་ཞུ་བ་ལགས།།
རྩོམ་པ་པོས་སྤྱི་ལོ་༡༩༩༥ལོའི་ཟླ་༧ཚེས་༦ལ།
11 ，



ཨ་མེས་ངག་དབང་ཀུན་དགའ་བསོད་ནམས་
ཀྱི་རྣམ་ཐར་མདོར་བསྡུས།
དེ་ཡང་འཁོན་ཤཱཀྱ་བློ་གྲོས་ཀྱི་སྲས་གཉིས་པ། འཁོན་
དཀོན་མཆོག་རྒྱལ་པོས་ (དགུང་ལོ་བཞི་བཅུར་ཕེབས་པ་)རབ་བྱུང་
དང་པོའི་ཆུ་མོ་གླང་གི་ལོ་（༡༠༧ ༣） ཟླ་བ་བརྒྱད་པའི་ཡར་ཚེས་ལ།
རྒྱབ་རི་དཔོན་པོའི་རི་གླང་ཆེན་ཉལ་བ་ལྟ་བུའི་དཀྱིལ་ལ་ས་དཀར་་་་
པོ་དར་དཀར་བརྐྱངས་པ་འདྲ་བའི་གཡས་འགྲམ་དུ་དགོན་བཏབ་་་
པ་ནས་བཟུང་། འཁོན་ས་སྐྱ་པ་ཞེས་པའི་མཚན་སྙན་ཐོག་མར་
དར། དེ་ནས་རབ་བྱུང་ལྔ་པའི་ཤིང་ཕོ་བྱི་བའི་ལོ་（༡༣༢༤)བར་
ལོ་གྲངས་ཉིས་བརྒྱ་ལྔ་བཅུ་རྩ་གཅིག་རིང་ས་སྐྱ་སྤྱི་ལ་དབང་བའི་་་་་
གདན་རབས། སློབ་དཔོན་བསོད་ནམས་རྩེ་མོས་གདན་ས་མ་
བཞེས་པའི་ལུགས་ལྟར་ན་འཁོན་གྱི་གདུང་རབས་བདུན་དང་།
གདུང་རྒྱུད་མིན་པ་བ་རི་ལོ་ཙཱ་བ་དང་། ཤར་པ་འཇམ་དབྱངས་
རིན་ཆེན་རྒྱལ་མཚན་ཏེ་གདན་རབས་དགུ་བྱུང་། གལ་ཏེ་བསོད་
ནམས་རྩེ་མོ་དང་དཀར་ཤཱཀྱ་གྲགས་གཉིས་ཀྱིས་གདན་ས་འཛིན་་་་་
，1
•



ཡོད་པའི་ལུགས་ལྟར་ན་བདག་ཆེན་བཟང་པོ་དཔལ་ཡན་ལ་གདན་་
སར་བཞུགས་མཁན་གདུང་རྒྱུད་བརྒྱད་དང་། གདུང་རྒྱུད་མིན་པ་
གསུམ་སྟེ་བཅུ་གཅིག་བྱུང་། ས་སྐྱ་སྤྱི་ལ་དབང་བསྒྱུར་བའི་གདན་
ས་པ་ཐ་མ་ནི་འཕགས་པ་བློ་གྲོས་རྒྱལ་མཚན་གྱི་གཅུང་ཡེ་ཤེས་་་་་
འབྱུང་གནས་ཀྱི་སྲས་བདག་ཉིད་ཆེན་པོ་བཟང་པོ་དཔལ་ཡིན་ལ།
ཁོང་དགུང་ལོ་སོ་བདུན་པ་རབ་བྱུང་ལྔ་པའི་ས་ཕོ་ཁྱི་( ༡༢༩༨)ལོར་
རྒྱ་ནག་ནས་ས་སྐྱར་ཕེབས་ཏེ་གདན་སར་བཞུགས། རབ་བྱུང་ལྔ་
པའི་ཤིང་ཕོ་བྱི་བའི་ལོ་ （༡༣༢༤) སྐུ་གཤེགས་པའི་བར་ལོ་ཉེར་
བདུན་གདན་ས་མཛད། བཙུན་མོ་རྒྱ་མོ་གཅིག་དང་། སོག་མོ་
གཅིག བོད་མོ་ལྔ་སྟེ་བདུན་བཞེས། སྔ་ཕྱིར་ཁྱོན་བསྡོམས་སྲས་
བཅོ་ལྔ་ཙམ་བྱོན་པར་གྲགས། བདག་ཆེན་བཟང་པོ་དཔལ་དགུང་
ལོ་དྲུག་ཅུ་རེ་གསུམ་དུ་ཕེབས་པ་ཤིང་ཕོ་བྱི་བའི་ལོར་དགོངས་པ་་་་་
རྫོགས། སྐབས་དེར་སྲས་ཆེ་བ་ཏི་ཤྲི་ཀུན་དགའ་བློ་གྲོས་དགུང་ལོ་
ཉེར་དྲུག་ལ་ཕེབས་པ་དེ། རང་གི་གཅུང་རྣམས་ལ་མ་ཡུམ་མི་འདྲ་
བའི་རིམ་པ་ལྟར་གཞི་ཐོག་བླ་བྲང་དང་། ལྷ་ཁང་བླ་བྲང་།
རིན་ཆེན་སྒང་བླ་བྲང་། དུས་མཆོད་བླང་བྲང་སྟེ་བླ་བྲང་བཞི་སོ་
སོར་བགོས། དེ་ནས་བཟུང་ས་སྐྱ་ལ་གདུང་རྒྱུད་བཞུགས་པའི་བླ་
བྲང་ཆེ་བ་བཞིར་གྲགས། ཕྱིས་སུ་ས་སྐྱ་སྤྱི་ལ་དབང་བའི་གདུང་
རྒྱུད་མ་བྱོན་ཡང་། འགྲོ་མགོན་འཕགས་པའི་གདན་ས་གཞི་ཐོག་



བླ་བྲང་ཆེན་མོར་བཞུགས་ཤིང་། ཚོགས་ཆོས་གསུང་བ་སོགས་
མཛད་པ་ཁག་ཆེ་བ་མཛད་མཁན་ལ་གདན་ས་པའི་མཚན་གསོལ། །
ཨ་མེས་ཞབས་ངག་དབང་ཀུན་དགའ་བསོད་ནམས་ནི་དུས་མཆོད་་་
བླ་བྲང་གི་གདུང་རྒྱུད་དུ་འཁྲུངས། འོན་ཀྱང་གཞི་ཐོག་བླ་བྲང་དུ་
བཞུགས་ཏེ་ས་སྐྱའི་གདན་ས་ཡང་ཡུན་རིང་བཞེས། ཡབ་སྔགས་
འཆང་གྲགས་པ་བློ་གྲོས་རྒྱལ་མཚན་དང་། ཡུམ་བསོད་ནམས་
རྒྱལ་མོ་གཉིས་ལ་སྲས་གསུམ་སྟེ་ཆེ་བ་མཐུ་སྟོབས་དབང་ཕྱུག་གྲགས་
པ་རྒྱལ་མཚན། འབྲིང་བ་ངག་དབང་ཀུན་དགའ་དབང་རྒྱལ་
དགུང་ལོ་ཉེར་ལྔའི་ཐོག་གཤེགས། ཆུང་བ་ནི་ཨ་མེས་ཞབས་ངག་ .
དབང་ཀུན་དགའ་བསོད་ནམས་ཡིན་ལ། ཡབ་དགུང་ལོ་སོ་ལྔ་
དང་ཡུམ་དགུང་གྲངས་སོ་གཅིག་ཏུ་ཕེབས་པ་རབ་བྱུང་བཅུ་པའི་མེ་
མོ་བྱའི་ལོ་( ༡༥༩༧)ཟླ་བ་དང་པོའི་ཚེས་བཅུ་བཞིའི་ཉིན་དཔལ་ས་
སྐྱའི་བླ་བྲང་ཕུན་ཚོགས་གླིང་དུ་སྐུ་བལྟམས་སོ།།
དེ་ནས་རིམ་གྱིས་ནར་སོན་ཏེ་དགུང་ལོ་ལྔ་ཚུན་ཆད་་་་་
ཡབ་ཡུམ་དང་འབྲལ་མེད་དུ་བཞུགས། ཡབ་རྗེའི་སྤྱན་སྔར་དབང་
དང་རྗེས་གནང་འགའ་ཞུས་ཏེ། རྡོ་རྗེ་ཐེག་པའི་ཆོས་སྒོ་ཐོག་མར་
ཕྱེས། ཡི་གེའི་ཕྱི་མོ་འབྲི་ཀློག་སོགས་ཀྱང་ཐོག་མར་ཡབ་རྗེའི་དྲུང་
དུ་སྦྱངས། ཡབ་རྗེ་ཆོས་ཀྱི་རྒྱལ་པོས་ངོར་ཨེ་ཝཾ་ཆོས་གདན་ནས།
གདན་ས་པ་ནམ་མཁའ་དཔལ་བཟང་གདན་དྲངས་ཏེ་དེའི་མདུན་
•
3 •



ཡབ་ཡུམ་དང་ལྷན་ཅིག་ཏུ་དབང་ལུང་སོགས་ཟབ་ཆོས་མང་པོ་་་་་
གསན། བྱིས་པའི་དུས་ནས་ཐུགས་ཤིན་ཏུ་ཟབ་ཅིང་སྒམ་པ་
དང་། སྤྱོད་པ་ཞི་ཞིང་དུལ་བ། ལུགས་གཉིས་ཀྱི་བྱ་བ་ཀུན་ལ་
ན་ཚོད་རྒན་པོ་དག་ལས་ཀྱང་མཁས་པར་གྱུར་པ། ཀུན་གྱིས་སྐྱེས་
བུ་དམ་པ་འདི་ནི་འཇིག་རྟེན་གྱི་ཨ་མེས་ཆེན་པོ་ཞིག་གོ། །ཞེས་
ཕྱོགས་ཀུན་བསྒྲགས། དེ་ནས་བཟུང་ཁོང་གི་མཚན་ཨ་མེས་ཞེས་
པ་ཡོངས་གྲགས་སུ་གྱུར། །
དགུང་གྲངས་དྲུག་ཏུ་ཕེབས་པ་རབ་བྱུང་ལྔ་པའི་ཆུ་ཕོ་སྟག་
གི་ལོའི་（ ༡༦༠༢） གནམ་ལོ་གསར་དུ་ཚེས་པའི་དུས་སྟོན་ཆེན་མོར།
ཁུ་བོ་ས་སྐྱ་པ་ཆེན་པོ་བྱམས་པ་དཔལ་ངག་དབང་བསོད་ནམས་་་་་
དབང་པོ་དང་། ཡབ་སྔགས་འཆང་གྲགས་པ་བློ་གྲོས་རྒྱལ་མཚན་
སྐུ་མཆེད་གཉིས་ལེགས་པར་མཐུན་པའི་བཀའ་མོལ་མཛད་དེ་གདུང་
སྲས་སྐུ་མཆེད་གསུམ་པོ་གསེར་ཁྲིར་མངའ་གསོལ། སྐུ་ལ་ཡབ་རྗེ་
དང་མཚུངས་པར། ན་བཟའ་གངས་ལྟར་དཀར་བས་མཛེས་པར་
བརྒྱན་ཅིང་། དབུ་སྐྲ་ལྕང་ལོ་ཡིད་དུ་འོང་བས་སྤུད་པའི་སྟེང་ན་
པཎ་ཞྭ་དང་། ཆོས་གོས་མེ་ལོང་སོགས་སྐུ་ཆས་ཤིན་ཏུ་མཛེས་པར་
གསོལ་ཏེ་མཐོང་བའི་མོད་ལ་ཡིད་འཕྲོག་པར་གྱུར། དབུས་གཙང་
གི་བན་སྐྱ་དྲག་ཞན་ཁྲི་ཕྲག་ལྷག་འཛོམ་ཞིང་། ཟང་ཟིང་གི་འབུལ་
ནོར་རྒྱ་ཆེན་ཕུལ། ཁྲིར་འདོན་གྱི་ཆོ་ག་ཤིན་ཏུ་རྒྱས་པ་མཛད།



ཡབ་ཀྱིས་དབུ་བྱེད་ཆེན་མོ་བསོད་ནམས་ལྷ་དབང་ཀློག་གི་སློབ་་་་་
དཔོན་དུ་སྐོས། ས་སྐྱའི་འདོན་ཆོག་དང་། ཆོ་ག་ཕྱག་ལེན།
གདངས་དབྱངས་རོལ་ཚིགས་གར་འཆམ་སོགས་གསན་སྦྱོང་མཛད།
ས་སྐྱ་ལ་དུས་མཆོད་དང་སྒྲུབ་མཆོད་ཐུན་མོང་དང་ཐུན་མོང་མིན་པ་
ཤིན་ཏུ་མང་པོ་ཡོད་པ་རྣམས་ལོ་བཞི་ལྔའི་རིང་ཚང་མ་ཐུགས་སུ་་་་
ཆུད་པར་མཛད། ཀློག་དང་ཆོ་ག་སོགས་ལ་སྒྲོས་དག་ཅིང་ཕྱག་
ལེན་གར་དབྱངས་སོགས་ཀྱང་ལེགས་པས། ཡབ་ཀྱིས་ཐུགས་ཤིན་
ཏུ་དགྱེས་པའི་ངང་ནས་བསྟོད་བསྔགས་མཛད། ས་སྐྱ་ངག་དབང་
བསོད་ནམས་དབང་པོའི་སྤྱན་སྔར་ཡབ་དང་གཅེན་པོ་གཉིས་དང་་་་
ལྷན་ཅིག་ཏུ་ས་སྐྱ་བའི་ཆོས་སྐོར་དབང་ལུང་མན་ངག་བཅས་པ་ཚང་
མ་ཞུས་ཏེ་ཐུགས་ཀྱི་བུམ་པ་ཡོངས་སུ་གང་བར་མཛད། ངག་
དབང་བསོད་ནམས་དབང་པོ་རེ་ཞིག་བྱས་འགྱུར་རྡོ་རྗེ་བྲག་རྫོང་་་་
ཉིད་དུ་གདན་ཆགས་ཏེ་སྐུ་མཚམས་བཅད། ཁོང་སྐབས་དེར་
དགུང་གྲངས་བཅུ་གཉིས་སུ་ཕེབས་པ་ས་སྤྲེལ་ལོའི་ཟླ་བ་བཅུ་པ་ནས་
དགུང་ལོ་བཅུ་གསུམ་ཕེབས་པ་ས་བྱ་ལོའི་（༡༦༠༩）ཟླ་བ་གསུམ་་་
པའི་བར་གཅེན་གཉིས་དང་བཅས་བསྙེན་མཚམས་ཟླ་བ་དྲུག་ཙམ་་་
བཞུགས་ནས། ཀྱེ་རྡོའི་བསྙེན་པ་ཁ་བསྐོང་བཅས་ལེགས་པར་
རྫོགས། དགུང་ལོ་བཅུ་བཞིར་ཕེབས་པ་ལྕགས་ཁྱི་ལོའི་གནམ་ལོ་
གསར་དུ་བཞད་པའི་དུས་སུ་ས་པཎ་ལ་བསྟོད་པའི་ཚིགས་སུ་བཅད་



པ་ལྗགས་རྩོམ་མཛད་ཅིང་རབ་ཏུ་བྱུང་བར་འདོད་པའི་དགོངས་པ་་
རྣལ་མ་འཁྲུངས། ལོ་དེའི་ཟླ་བ་གསུམ་པའི་ཚེས་བཟང་ལ། ས་
སྐྱའི་དབུ་རྩེ་རྙིང་མའི་གཙུག་ལག་ཆེན་པོར་ས་པཎ་གྱི་དབུ་ལོའི་ཕུད་
དབུལ་ཡུལ་ཐུབ་སྐུ་རྡོར་གདན་མར་གྲགས་པའི་སྤྱན་སྔར་བླ་མ་ངག་
དབང་བསོད་ནམས་དབང་པོའི་མདུན་ནས། དགེ་ཚུལ་གྱི་སྡོམ་པ་
ཡང་དག་པར་མནོས། བླ་མ་དེ་ཉིད་ལས་མདོ་སྔགས་ཀྱི་ཆོས་མང་
པོ་མུ་མཐུད་ནས་གསན། དགུང་ལོ་བཅོ་ལྔར་ཕེབས་པ་ལྕགས་མོ་
ཕག་གི་ལོ་གཅེན་པོ་མཐུ་སྟོབས་དབང་ཕྱུག་ཁམས་ཕྱོགས་སུ་ཕེབས་
པ་ན། ཁོང་ཐུགས་ཤིན་ཏུ་འཕྲེང་བར། གདུང་སེལ་གྱི་ཚིགས་
སུ་བཅད་པ་ཞིག་ཀྱང་བརྩམས།
ཁོང་དགུང་ལོ་བཅུ་དྲུག་པ་ཆུ་ཕོ་བྱི་བ་ལོ་（༡༦༡༢）ནས་
དགུ་གྲངས་བཅུ་བདུན་པ་ཆུ་མོ་གླང་ལོ་(༡༦༡༣)བར་ནི་གཙང་པ་
སྡེ་སྲིད་ཕུན་ཚོགས་རྣམ་རྒྱལ་གྱིས་གཙང་གི་རྫོང་མཁར་རྣམས་་་་་་
བླངས་ཏེ་གཙང་གཅིག་གྱུར་བྱེད་པའི་དུས་ཁེལ་བས། གཙང་དུ་
སྡེ་འཁྲུག་ཆེན་པོ་བྱུང་། ས་སྐྱའི་ཡོན་བདག་གཡས་རུ་བྱང་པ་
དང་། ཤར་ཁ་བ། རིན་སྤུངས་པ་སོགས་ཐོག་མར་ཡུལ་གཞན་
དུ་བྲོས་ཀྱང་། ཕྱིས་སུ་དཔོན་ཁག་དེ་དག་ལ་ཡང་མངའ་འབངས་
གང་འཚམ་རེ་ཐོབ་ནས་བདེ་བར་གནས་ཐུབ་པར་གྱུར། གླང་
ལོའི་ཟླ་བ་དང་པོའི་ཚེས་བཅོ་ལྔའི་ནུབ་མོར། བསོད་ནམས་རྒྱལ་



མོ་ཞི་བར་གཤེགས། གཅེན་པོ་མཐུ་སྟོབས་དབང་ཕྱུག་ཁམས་ནས་
ས་སྐྱར་ཕེབས།།
སྐབས་དེ་དག་ཏུ་མུས་ཆེན་སངས་རྒྱས་རྒྱལ་མཚན་ནས།
ཁོང་རང་སྐུ་བགྲེས་པར་བརྟེན་གླིང་ཁ་བདེ་བ་ཅན་གྱི་གདན་སར་ཨ་
མྱེས་ཞབས་བཞུགས་དགོས་པའི་གསུང་ཤོག་ཡང་ཡང་བྱུང་བས།
རྗེ་བཙུན་མུས་ཆེན་པའི་སྤྱན་སྔར་ཟབ་ཆོས་གསན་པ་དང་། གླིང་
ཁ་བདེ་བ་ཅན་གྱི་གདན་ས་བཞེས་པའི་ཆེད་དུ་དགུང་གྲངས་བཅོ་་་
བརྒྱད་པ་ཤིང་ཕོ་སྟག་ལོའི་(༡༦༡༤)ཟླ་བ་དགུ་པའི་མཇུག་ཙམ་ལ་
ས་སྐྱ་ནས་བཏེག་སྟེ་མུས་པའི་ཕྱོགས་སུ་ཕེབས། སེར་སྦྲེངས་
གཟབ་རྒྱས་བསྒྲིགས་པ་དང་མུས་ཆེན་སྐུ་ངོ་མ་དང་བཅས་པས་་་་་་
བསུས། ལོ་དེའི་ཟླ་བ་བཅུ་གཅིག་པའི་ཚེས་གསུམ་ཉིན་གདན་
ཁྲིར་བཞུགས། མུས་ཆེན་པས་གདན་ས་གཏད་རྗེས་ཟབ་ཆོས་མང་
པོ་བསྩལ། དེར་ལོ་གསུམ་ཙམ་ཐོས་བསམ་མཛད་རྗེས་ས་སྐུར་
ཚུར་ཕེབས། སེར་སྦྲེངས་རྒྱས་པ་དང་བཅས་བསུས་ཏེ་གཞི་ཐོག་
བླ་བྲང་དུ་བཞུགས། ཡབ་རྗེ་དམ་པ་དང་། གཅེན་པོ་མཐུ་
སྟོབས་དབང་ཕྱུག་ ངག་དབང་ཀུན་དགའ་དབང་རྒྱལ་བཅས་
དང་དགྱེས་སྤྲོའི་ངང་ཞལ་འཛོམ་བྱུང་ཞིང་། གཞི་ཐོག་བླ་བྲང་གི་
གཟིམ་ཆུང་མཁའ་སྤྱོད་ཉིད་དུ་རེ་ཞིག་གི་བར་ཐོས་བསམ་ལ་འགྲུས་
པར་མཛད། སྐབས་དེར་ཡབ་རྗེ་གྲགས་པ་རྒྱལ་མཚན་གྱིས་ཁྱེད་



རང་གིས་རབ་བྱུང་གི་བརྟུལ་ཞུགས་འདི་དོར་ལ་ངེད་རང་ལྟར་་་་་་
བགྱིས་ན། ང་ཡང་བསམ་པ་དེ་ཀས་རྫོགས་པ་ཡིན། ས་སྐྱའི་
གདན་ས་འདི་ཡང་ཁྱེད་ཀྱིས་འཛིན་སྐྱོང་སྤེལ་གསུམ་བྱེད་དགོས།
གལ་ཏེ་ངའི་ངག་ལ་མ་མཉན་ན། ང་ཡང་སུ་ལ་བསམས་ནས་སྡོད་
ཅེས་སོགས་བཀའ་ནན་ཅན་ཕེབས་པར་བརྟེན་ཡབ་ཀྱི་བཀའ་གཅོག་
མ་ནུས་པར་གནས་སྐབས་ཁས་མ་ལེན་ཐབས་མེད་གྱུར། དེ་ནས་
མི་རིང་བར་མུས་ཆེན་སངས་རྒྱས་རྒྱལ་མཚན་ལ་ལམ་འབྲས་སོགས་་
ཆོས་ཞུ་འཕྲོ་རྣམས་ཞུ་བར་ཕེབས། ཡུན་མི་རིང་བར་ཡབ་གྲགས་
པ་རྒྱལ་མཚན་ནས་ས་སྐྱར་རྡོ་རྗེ་ཕུར་པའི་སྒྲུབ་མཆོད་ཐོག་ཏུ་ཕེབས་
དགོས་པའི་བཀའ་འབྱོར་བས་ས་སྐྱར་ཚུར་ཕེབས། དེ་དུས་རྗེ་
མུས་ཆེན་དགུང་ལོ་དོན་གསུམ་དུ་ཕེབས་ཡོད་ཅིང་། ཁོང་ལ་ཟབ་
ཆོས་ཞུ་འཕྲོ་མང་པོ་ད་དུང་ལྷག་ཡོད་པར་བརྟེན། ས་སྐྱར་ཡུན་
རིང་མ་བཞུགས་ནས་དགུང་ལོ་ཉེར་གཅིག་པ་མེ་མོ་སྦྲུལ་ལོའི་ཟླ་བ་་་
བརྒྱད་པར་སླར་ཡང་མུས་ཕྱོགས་སུ་ཕེབས་ནས། ཟབ་ཆོས་མ་
ལུས་བུམ་པ་གང་བྱོའི་ཚུལ་དུ་ཞུས། ཕར་ཡང་དད་ལྡན་གྱི་སློབ་མ་
མང་པོར་བཤད་ཁྲིད་མཛད། ཉིན་ཞིག་བསམ་གཏན་ཕུག་ཏུ་ཁོང་
སླ་སློབ་གཉིས་ཐུགས་དལ་བར་གཞུགས་པའི་སྐབས་ཤིག་ན། རྗེ་
མུས་ཆེན་ལ་འདི་ལྟར་ཞུས། སྔོན་ཡབ་རྗེ་གྲགས་པའི་མཚན་ཅན་
ནས་ཁོ་བོར་གདན་ས་ཆེན་པོ་འཛིན་སྐྱོང་བྱེད་དགོས་པ་དང་།
•
8 •



གདུང་སྤེལ་བྱེད་དགོས་པ་སོགས་ཞུས་གསུང་ནན་ཆེན་གནང་བས།
སེམས་སྐྱོ་ཞིང་ལན་ཡང་ཞུ་མ་ཐུབ་པ་ཞིག་བྱུང་བས་ཇི་ལྟར་བྱས་ན་་་
ལེགས་ཞེས་བཀའ་འདྲི་ཞུས། མུས་ཆེན་གྱིས་ཡབ་ཀྱི་གསུང་ལ་
ཡང་བདེན་པའི་རང་བཞིན་འདུག འོན་ཀྱང་ཁྱེད་ལ་སྐུ་མཆེད་
མང་བས་དེ་དག་གིས་ཡབ་ཀྱི་དགོངས་རེ་འགྲུབ་པ་བྱུང་ན། ཁྱེད་
རབ་བྱུང་བསྒྲུབས་ཏེ་བསྟན་དོན་བསྒྲུབས་ན་ཕན་པ་ཆེ་ཙམ་ཡོད་་་་་
བས། རིམ་གྱིས་དབྱིབས་ཚུལ་ལ་བལྟས་ནས་འགག་སྒོ་བརྒལ་བར་
བྱས་ན་ལེགས་པར་དེ་ལུགས་ཐུགས་ལ་ཞོག་གསུངས།
ལོ་དེའི་ཟླ་བ་གཉིས་པའི་ཡར་ཚེས་ལ་གླིང་ཁ་བདེ་བ་ཅན་་
གྱི་བྱ་འདབས་བསམ་གཏན་ཕུག་གི་ཡང་སྟེང་དུ། མུས་ཆེན་
སངས་རྒྱས་རྒྱལ་མཚན་གྱིས་མཁན་པོ་དང་། ་ ཐུབ་བསྟན་རྣམ་
རྒྱལ་གྱི་མཁན་ཆེན་བཟོད་པ་རྒྱ་མཚོས་ལས་སློབ། ཡངས་པ་ཅན་
གྱི་མཁན་པོ་འཇམ་དབྱངས་ཆོས་བཟང་པས་གསང་སྟོན། ཆོས་
སྐྱོང་རྡོ་རྗེ་པས་གྲིབ་ཚོད་པ་བཅས་མཛད་དེ་དགེ་འདུན་འདུས་པ་་་
མང་པོའི་དབུས་སུ་བསྙེན་རྫོགས་ཀྱི་སྡོམ་པ་ཡང་དག་པར་མནོས།
དེ་ནས་མི་རིང་བར་ཟླ་བ་བཞི་པའི་ཚེས་བཅོ་བརྒྱད་ལ་ཡབ་དགོངས་
པ་རྫོགས། བཅུ་དགུ་ཉིན་ཁོང་ས་སྐྱར་ཕེབས་ནས་གཅེན་པོ་ངག་
དབང་ཀུན་དགའ་དབང་རྒྱལ་བཅས་དང་ལྷན་ཅིག་དགོངས་རྫོགས་
རྒྱུ་ཆེན་བསྒྲུབས། དངུལ་གདུང་རིན་པོ་ཆེ་བཟོ་ཁྱད་ཕུན་སུམ་
9 ་



ཚོགས་པ་བཞེངས་ནས། གཞི་ཐོག་བླ་བྲང་གི་རིག་འཛིན་བླ་མ་
བརྒྱུད་པའི་གཙུག་ལག་ཁང་དུ་གཞུགས་སུ་བཅུག་གོ། དེ་ནས་
ཡང་མུས་ཆེན་གྱི་སྤྱན་སྔར་བྱོན་ནས་ཆོས་བཀའ་ཟླ་བ་གཅིག་ཙམ་་་
རིང་གསན། ཆོས་ཞུ་འཕྲོ་མཐའ་དག་ཞུས་རྗེས། སླར་ས་སྐྱར་
ཕེབས་ཏེ་ཆུ་མིག་རྫོང་ཁའི་བདེ་མཆོག་ཕོ་བྲང་དུ་བཞུགས། ཟླ་བ་
ལྔ་པའི་ཚེས་ལྔ་དྲུག་ཙམ་ལ་མུས་ཆེན་སངས་རྒྱས་རྒྱལ་མཚན་སྐུ་་་་་
གཤེགས། གདུང་ཞུགས་འབུལ་ཟིན་རྗེས། ཁོང་ལ་གདུང་སྐལ་
དབུ་ཐོད་དུམ་བུ་ཞིག་ཕུལ་བས་ཐུགས་སྐྱོ་ངལ་ཚད་མེད་དང་བཅས་
མཆོད་འབུལ་གསོལ་འདེབས་མང་དུ་མཛད། ནང་རྟེན་དངུལ་
གདུང་རྨད་དུ་བྱུང་བ་དང་། མུས་ཆེན་གྱི་འདྲ་སྐུ་དངུལ་ལས་
བཞེངས་པ་ཁྲུ་གང་བ། སྐུ་བརྙན་སྐུ་ཚད་མ་སོགས་གསར་དུ་
བཞེངས། དུས་ཕྱི་ལོའི་དུས་ཀྱི་མཆོད་འབུལ་སྒྲུབ་མཆོད་གསར་
འཛུགས་བཅས་དགོངས་རྫོགས་རྒྱ་ཆེན་བསྒྲུབས།
དགུང་ལོ་ཉེར་གསུམ་དུ་ཕེབས་པ་ས་ལུག་（༡༦༡༩）ལོར་
དབུ་རུའི་ས་སྐྱོང་ཡར་རྒྱས་དཔོན་གྱི་བཙུན་མོས་དབུས་སུ་གདན་་་་་
དྲངས་པས་རྐྱེན་བྱས་རང་ཉིད་ཀྱང་དབུས་ལྷ་ལྡན་གྱི་གནས་བྱིན་ཆེ་
དང་། རྟེན་ཁྱད་འཕགས་རྣམས་མཇལ་མོས་ཆེ་བར་བརྟེན།
བཀྲས་ལྷུན་དང་རྒྱལ་རྩེ་སོགས་བརྒྱུད་ལྷ་སར་བྱོན། དཔལ་བསམ་
ཡས་སོགས་གནས་ཆེན་ཁག་དང་། ཇོ་ཤཱཀ་རྣམ་གཉིས་བཅས་
，10



རྟེན་གཙོ་རྣམས་ལ་མཇལ་ཕྱག་ཕུལ་རྗེས་རོང་ཆེན་བརྒྱུད་ཟླ་བ་དགུ་
པར་ས་སྐྱ་ལ་ཚུར་ཕེབས། དེའི་རྗེས་སུ་བླ་མ་མཁན་ཆེན་མང་པོར་
ཐོས་བསམ་ཡུན་རིང་མཛད་ཅིང་། ཕར་ཡང་དམ་པའི་ཆོས་མང་
དུ་བསྩལ་བ་དང་། ཁྱད་པར་མཁན་ཆེན་ངག་དབང་གྲགས་པ་
སློབ་དཔོན་དུ་བསྟེན་ནས། བླ་མ་དམ་པ་དེ་ཉིད་སྐུ་མ་འདས་ཀྱི་
བར་འབྲལ་མེད་དུ་དམ་ཆོས་གསན། དགུང་གྲངས་ཉེ་བཞིར་
ཕེབས་པ་ལྕགས་སྤྲེལ་ལོའི་(༡༦༢༠） ཟླ་བཞི་པའི་ཚེས་བཅོ་བརྒྱད་
ནུབ་མོར་གཅེན་པོ་ངག་དབང་ཀུན་དགའ་དབང་རྒྱལ་སྐུ་གཤེགས།
ས་སྐྱའི་བཀའ་གྲོས་ལ་དབང་བ་རྣམས་དང་། བླ་མ་སློབ་དཔོན་
དང་སྐྱ་སེར་ཚང་མས་མགྲིན་གཅིག་ཏུ་ཁོང་ལ་གདན་ས་འཛིན་་་་་
དགོས་པའི་ཞུ་བ་ཕུལ། གཙང་པ་སྡེ་སྲིད་ཀརྨ་ཕུན་ཚོགས་རྣམ་
རྒྱལ་གྱིས་ཀྱང་དེ་བཞིན་གྱི་བཀའ་གནང་བར་བརྟེན། སྔོན་ཡབ་
ཀྱི་ཞལ་གསུང་དང་། ས་སྐྱ་སྤྱིའི་བསྟན་པ་ལ་དགོངས་ནས་འདུལ་
བའི་བསླབ་སྡོམ་ཕུལ་ཏེ་རྟེན་དགེ་བསྙེན་གྱི་ཐོག་ནས་གདན་ས་་་་་་
བཞེས། སྐྱ་སེར་ཁྲི་ཁྲག་འདུས་པ་ལ་མང་འགྱེད་སོགས་དང་།
དུས་དྲན་གྱི་མཆོད་འབུལ་བཙུགས་པ་སོགས་དགོངས་རྫོགས་རྒྱ་ཆེན་
བསྒྲུབས། དངུལ་གྱི་མཆོད་རྟེན་མང་པོ་དང་གསེར་ཟངས་ལས་
བྱས་པའི་ལྷ་སྐུ། མཆོད་ཆ་ལེགས་པ་སོགས་དགོན་པའི་མཆོད་
ཆས་ཤིན་ཏུ་མང་པོ་བསྐྲུན་ཅིང་། ལུགས་གཉིས་ཀྱི་བྱ་བ་ཡང་སྔོན་
11 ，



འགྲོ་མགོན་འཕགས་པ་ལྟར་འཕེལ་བར་མཛད་དོ།།
་་ དགུང་ལོ་ཉེར་དྲུག་པ་ཆུ་ཁྱི་ལོའི་ཟླ་བ་དྲུག་པར། སྡེ་
སྲིད་ཀརྨ་བསྟན་སྐྱོང་དབང་པོ་གཞིས་ཀ་བསམ་འགྲུབ་རྩེར་གདན་་་་
དྲངས། དཔོན་སློབ་བཅུ་ཕྲག་ལྔ་ལྷག་ཙམ་གྱིས་ཞག་དུ་མའི་བར་
སྒྲུབ་མཆོད་རྒྱ་ཆེན་བསྒྲུབ་ཤིང་མི་དབང་འཁོར་བཅས་ལ་རྡོ་རྗེ་ཕུར་
པའི་དབང་བསྐུར་དང་། དེའི་གཏོར་ཟློག་མཛད། མི་དབང་ལ་
གསེར་ཟངས་ལས་བྱས་པའི་རྒྱལ་སྲིད་སྣ་བདུན་རྟེན་འབྲེལ་མཚོན་་་་
བྱེད་དུ་ཕུལ། མི་དབང་ནས་ཀྱང་། ས་སྐྱའི་མཆོད་གཞིས་ཆེ་ཕྲ་
ཐམས་ཅད་ལ་ཁྲལ་རིགས་མི་དགོས་པར་མཛད་དེ། ཡོན་མཆོད་
འབྲེལ་བ་ཤིན་ཏུ་ལེགས་པ་བྱུང་ཞིང་། སྐབས་དེ་ནས་བཟུང་ལོ་
གྲངས་མང་ཙམ་གཙང་དབུས་གཉིས་ལ་དུས་བདེ་ཞོད་འཇགས་་་་་
བྱུང་། ཁོང་དགུང་ལོ་ཉེར་བརྒྱད་པར། གཅེན་པོ་ཐུབ་སྟོབས་
དབང་ཕྱུག་ཁམས་ནས་ས་སྐྱར་ཡར་ཕེབས། གཅུང་པོ་ས་སྐྱ་
གདན་སར་བཞུགས་པ་དང་ལུགས་གཉིས་ལ་མཁྱེན་རབ་ཕུལ་དུ་་་་
བྱུང་བ་ལ་ཡིད་རངས་མཆོག་ཏུ་བརྟས་ཤིང་། ན་སོ་རྒན་པ་ཡིན་
ཡང་གཅུང་པོ་གདན་ས་པ་ཡིན་པའི་དབང་གིས་གུས་བཀུར་ཆེན་པོ་
བྱས། དངོས་འབུལ་སྤོམ་ཆེ་བ་ཕུལ། དེ་ནས་ས་སྐྱར་དབུ་རྩེ་ལྷ་
ཁང་སོགས་སུ་བཞུགས་པའི་བཀའ་འགྱུར་རྣམས་དཀར་ཆག་དང་་་་
བསྟུན་ནས་གོང་འོག་འཁྲུགས་པ་དང་མ་ཚང་བ་རྣམས་ཁ་བསྐངས།
• 12



ཤར་པ་ཆེན་པོའི་བཀའ་འགྱུར་འདི་རྒྱུན་དུ་ཀློག་པའི་རྟེན་མཛད་་་་་
ཅིང་། གླེགས་བམ་ཚང་མར་གདོང་དར་ལྔ་བརྩེགས། སྟེང་དུ་
བླ་བྲེ། ཉི་མ་དང་རླུང་གི་གནོད་པ་འགོག་བྱེད་ཡོལ་བ་བཅས་
ཕུལ། སྔོན་ལོ་རེར་བཀའ་འགྱུར་ཚར་རེ་ཙམ་མ་གཏོགས་ཀློག་
སྲོལ་མེད་ཀྱང་། ཁོང་གིས་གདན་ས་འཛིན་ནས་བཟུང་ཚར་
གསུམ་རེ་ཀློག་པའི་རྒྱུན་སྲོལ་བཙུགས། ལམ་འབྲས་བླ་བརྒྱུད་པའི་
རས་བྲིས་ཆེན་པོ་བཞེངས། ལྷ་ཁང་ཆེན་མོའི་ཕྱིའི་བད་འབུར་
རྣམས་ལ་འཕགས་པའི་སྐབས་རེ་རེ་ལ་དྲིལ་བུ་རེ་ཡོད་པར་གྲགས་་་་
ཀྱང་ཕྱིས་སུ་དུས་རིང་བས་འཐོར། ཁོང་གིས་སྔོན་གྱི་དྲིལ་བུ་
རྣམས་དང་འདྲ་བ་མང་པོ་གསར་དུ་བསྐྲུན། དྲིལ་བུ་སྐུལ་བྱེད་ཀྱི་
རས་འཕན་བཅས་ཕྱོགས་རེ་ལ་ཉི་ཤུ་རེ་ཡོད་པར་བྱས། ལྷ་ཁང་
གཞན་དག་ལས་དྲིལ་བུ་མང་དུ་བཏང་ཏེ་བརྗིད་ཆེ་བར་མཛད།
ས་སྐྱའི་བླ་ཆེན་ཁག་དང་སྐྱ་སེར་ཡོངས་ལ་བཀའ་ལུང་དབང་སོགས་
ཟབ་ཆོས་ཀྱི་བདུད་རྩི་ཆད་མེད་དུ་བསྩལ། གཞི་ཐོག་བླ་བྲང་ཞིག་
གསོ་རྒྱ་བསྐྱེད་ཀྱི་མཁར་ལས་རྒྱ་ཆེན་བསྒྲུབས། ལི་མ་ལྷ་ཁང་
དང་། རྒྱ་ནག་ལྷ་ཁང་རྟེན་དང་བརྟེན་པར་བཅས་པ་གསར་དུ་
བཞེངས། གོས་ཆེན་སྣ་ཚོགས་ཀྱི་མཆོད་རྫས་དང་། རིན་པོ་ཆེ་
དུ་མ་ལས་གྲུབ་པའི་མཆོད་ཆ་མང་པོ་ཕུལ། སྡེ་སྲིད་ཀརྨ་བསྟན་
སྐྱོང་གིས་ཐེངས་མང་སྤྱན་དྲངས་ཏེ་གཞིས་རྩེའི་ཕོ་བྲང་དུ་ཕེབས་་་་་
• 13 •



ཤིང་སྔ་ཕྱིར་རིམ་གྲོ་མང་དུ་བསྒྲུབས། དགུང་ལོ་བཞི་བཅུ་པར་
འབྲུམ་ནག་བཞེས་ཀྱང་རིང་མིན་དངས། སྤྱན་ཞན་ཙམ་དུ་གྱུར།
དགུང་ལོ་ཞེ་གཉིས་པར་སྡེ་སྲིད་བསྟན་སྐྱོང་དབང་པོའི་བཀའ་ལྟར་་
ངམ་རིང་དུ་ཕེབས་ཏེ་གཏོར་ཟློག་འཕངས། ཚུལ་ལམ་ཀླུ་སྒྲུབ་རྒྱ་
མཚོའི་སྤྲུལ་སྐུས་སྒྲོ་མོ་ལུང་དུ་སྤྱན་དྲངས་ནས་འབུལ་བ་རྒྱ་ཆེན་་་་་
ཕུལ། དགུང་ལོ་ཞེ་གསུམ་པ་ས་ཡོས་（༡༦༣༩）ལོར་གཙང་པ་
ནས་ལྷོར་དཔུང་འཇུག་བྱས། འབྲུག་པའི་ཡོན་བདག་ཚོའི་ཁང་པ་
མེར་བསྲེགས་པ་བཅས་ཀྱི་དུས་སུ། ཁོང་བསམ་འགྲུབ་རྩེར་ཕེབས་
ནས་སྡེ་སྲིད་དང་། མདའ་དཔོན་སྒོས་ལུང་པ་སོགས་ལ་དམག་
འཁྲུག་མཇུག་སྡུད་དགོས་པ་དང་། ཕན་ཚུན་འདུམ་འགྲིག་བྱེད་
དགོས་པར་དམས་པས། འཁྲུག་པ་འཇགས་གནས་སྤྲད། དེ་
དུས་ཁོང་ཕག་རིར་ཟླ་བ་གཅིག་ཙམ་བཞུགས། གྲུབ་ཐོབ་ཐང་
སྟོང་རྒྱལ་པོས་བཏབ་པའི་བསམ་འགྲུབ་ལྷ་ཁང་དུ་བཞུགས་གནས་་་
མཛད་དེ། རྟེན་བྱིན་ཅན་མང་པོ་བཞུགས་པ་རྣམས་ལ་ཕྱག་
མཆོད་ཚད་མེད་ཕུལ། ཐང་སྟོང་རྒྱལ་པོའི་གསོལ་འདེབས་ཤིག་
ཀྱང་བརྩམས། དེ་ནས་ཚུར་ས་སྐྱར་ཕེབས་ནས་ཡུན་མི་རིང་བར་
བདེ་མཆོག་ཕོ་བྲང་ཞིག་གསོའི་དབུ་བཙུགས། རྩིག་རྨང་ནས་
གསར་དུ་བསྐྲུན་ཏེ་ཟླ་བ་བཞིའི་རིང་ཡོངས་སུ་གྲུབ། རྣམ་རྒྱལ་
གྲགས་པ་བཟང་པོའི་སྐུ་གདུང་ལྷུན་སྡིངས་སུ་བཞུགས་པ་ལ་དེར་་་་་
• 14 •



བདག་གཉེར་ལེགས་པོ་མེད་སྟབས་དངུལ་གདུང་ཉེས་དམས་སུ་འགྲོ་
བར་གཟིགས་ཏེ། ས་སྐྱར་གདན་དྲངས་ནས་བླ་བྲང་ཉི་ལྡེར་
བཞུགས་སུ་གསོལ། དུས་འཁོར་བློས་བླངས་གསེར་དངུལ་ལས་
གྲུབ་པ་ངོ་མཚར་ཅན་གསར་དུ་བཞེངས། དགུང་ལོ་ཞེ་ལྔ་པ་
ལྕགས་སྦྲུལ་（༡༦༤༡)ལོ་ལ་སོག་པོའི་དམག་དཔོན་གུ་ཤི་ཧན་གྱི་
དམག་གཙང་དུ་འཛུལ་ནས། ་ གཙང་པ་སྡེ་སྲིད་བསྐོར་བཅོམ་
བྱས། དབུས་གཙང་དུ་ཁྲག་གིས་ཁ་ལོ་བསྒྱུར་ཏེ་ཤིན་ཏུ་མི་བདེ་བ་
བྱུང་ཞིང་། དགོན་སྡེ་མང་པོ་རྩ་བརླག་ཏུ་བཏང་དབུས་གཙང་དུ་
འཁྲུག་ཟིང་ཤིན་ཏུ་ཆེ་བའི་དུས་སུ། ཁོང་བར་འདུམ་ལ་རེ་བ་
མཛད་དེ་ངོར་དུ་ཕེབས་ནས། སྡེ་སྲིད་བསྟན་སྐྱོང་དབང་པོ་ལ་
གདམས་ངག་བསླབ་བྱ་བསྩལ། དེ་ནས་བཟུང་ལོ་གསུམ་གྱི་རིང་
མུ་གེ་ཆེན་པོ་བྱུང་བས་མི་སེར་ཚང་མ་ཧ་ཅང་ཉམ་ཐག་པར་གྱུར། །
འོན་ཀྱང་ས་སྐུ་འདི་སྔོན་སོག་པོ་གོང་མའི་བླ་མ་ཡིན་པའི་རྐྱེན་གྱིས་་
གནོད་པ་ཆེན་པོ་རུང་མ་བྱུང་། དགུང་ལོ་ལྔ་བཅུར་ཕེབས་པ་མེ་
ཁྱི་（༡༦༤༦)ལོའི་ཟླ་བ་ལྔ་པའི་ཚེས་བཅུ་གཉིས་ལ་གཅེན་པོ་མཐུ་
སྟོབས་དབང་ཕྱུག་གློ་བུར་འདས། ཁོང་ཐུགས་ལས་ཤིན་ཏུ་ཆེ་
བའི་ངང་ནས་སྐུ་གདུང་ཞུགས་འབུལ་དང་། དགེ་རྫོགས་རྒྱ་ཆེན་
བསྒྲུབས། སྐུ་བརྙན་སྐུ་ཚད་མ་གསེར་ཟངས་ལས་གྲུབ་པ་དང་། །
གདུང་རྟེན་དངུལ་གྱི་མཆོད་རྟེན་ཐོག་ཚད་ཕྱེད་གཉིས་མ་བཅས་ལོ་་
• 15 •



གཅིག་ལ་བཞེངས་གྲུབ་པར་མཛད། ལོ་དེའི་ཟླ་བ་བཅུ་གཅིག་
པར་ལྷོར་འབྲུག་དགེ་བར་ཀྱི་དམག་འཁྲུག་འདུམ་པར་ཕེབས།
བོད་འབངས་སྤྱིའི་བདེ་ཐབས་ལ་དགོངས་ནས་ཐབས་ཅི་ཡོད་ཀྱིས་་་་
བར་སྡུམ་མཛད་པས་ཕན་པ་ཆེ་ཙམ་བྱུང་། ལོ་གཅིག་ལྷག་དེར་
བཞུགས་ཏེ་དགུང་ལོ་ང་གཉིས་པ་ས་བྱི་(༡༦༤༨)ལོའི་ཟླ་བ་གཉིས་
པའི་ནང་ས་སྐྱར་ཕེབས། ས་སྐྱའི་བླ་ཆེན་དང་གྲྭ་མང་ལ་ལུང་ཆོས་
ཆེན་པོ་བསྩལ། །
དགུང་ལོ་ང་ལྔར་ཕེབས་པ་ལྕགས་ཡོས་（༡༦༥ ༡）ལོ་ཟླ་བ་
དང་པོའི་ཚེས་གཅིག་ལ་སྲས་ངག་དབང་བསོད་ནམས་དབང་ཕྱུག་་་
རང་གི་ཚབ་ཏུ་གདན་སར་བཀོད། ཁྲིར་འདོན་གྱི་ཕྱག་བཞེས་
ཟབ་རྒྱས་བསྒྲུབས། རིགས་སྲས་ལ་གང་ཅིའི་བསླབ་སྟོན་དང་།
ཟབ་ཆོས་ཡོད་དགུའི་དབང་ལུང་རྗེས་གནང་བཅས་མང་དུ་བསྩལ།
གདུང་རྟེན་དུ་ཚར་ཆེན་བློ་གསལ་རྒྱ་མཚོ་ཡབ་སྲས་དང་། མཁན་
ཆེན་ངག་དབང་གྲགས་པ་སོགས་ཀྱི་སྐུ་བརྙན་དང་དངུལ་གྱི་མཆོད་་་
རྟེན་བཞེངས། དགུང་ལོ་ང་བདུན་དུ་ཕེབས་པ་ཆུ་སྦྲུལ་
（༡༦༥༣）ལོའི་དགུན་གྱི་དུས་སུ་མང་ཐོས་ཀླུ་སྒྲུབ་རྒྱ་མཚོའི་བླ་མ་བློ་
གྲོས་རྣམ་རྒྱལ་གྱི་དཔོན་པོ་མང་ཐོས་གྲགས་པ་རྣམ་རྒྱལ་གདན་་་་་
དྲངས་ཏེ་དཔལ་ས་སྐྱའི་དབུ་རྩེ་རྙིང་མའི་དྲི་གཙང་ཁང་དུ་ཆོས་གྲྭ་



ལྷོ་བྱང་གི་དགེ་བའི་བཤེས་གཉེན་མང་པོ་ལ་དགེ་སློང་གི་སྡོམ་པ་་་་
གནང་བཅུག དགུ་ལོ་དྲུག་ཅུ་རེ་གཅིག་ཏུ་ཕེབས་པ་མེ་བྱ་
（༡༦༥༧）ལོར་ཕག་རིར་ཕེབས། འབྲུག་དགེ་བར་གྱི་དམག་
འཁྲུག་ལོ་ལྔའི་བར་འདུམ་འགྲིག་གི་ཆིངས་བཀོད། མི་སེར་ཡོངས་
དམག་འཁྲུག་གི་སྡུག་བསྔལ་ལས་གྲོལ། འབྲུག་ཕྱོགས་ཀྱི་དམག་
དཔོན་རྣམས་ཀྱིས་འབུལ་བ་རྒྱ་ཆེན་ཕུལ་ཞིང་ཆོས་ཞུས། དེ་ནས་
ཚུར་ས་སྐྱར་ཕེབས་རྗེས་གཞི་ཐོག་བླ་བྲང་དུ་བཞུགས་རེ་དམ་པའི་་་
ཆོས་ཀྱི་དགའ་སྟོན་མུ་མཐུད་ནས་སྤེལ།
དགུང་ལོ་དྲུག་ཅུ་རེ་གཉིས་པ་ས་ཁྱི་ལོར་གཙང་ཆུ་མིག་གི་་་
བླ་བྲང་ཞིག་རལ་དུ་སོང་བ་ཞིག་གསོ་མཛད། ལོ་དེའི་འགུན་
ཁར། སྔོན་ཕག་རིར་དབྱིངས་ས་ཕྱག་མཛོད་ནས་དབུས་སུ་ཕེབས་
དགོས་པའི་སྙན་སེང་ཞུས་པ་ལྟར། རྩེ་ཆེན་གྲོང་སྟོད་པ་དཔོན་
གཡོག་གདན་འདྲེན་དུ་འབྱོར་བས། དཔོན་སློབ་བརྒྱ་སྐོར་བཅས་
དབུས་སུ་བྱོན། ཏཱ་ལའི་ལྔ་པར་མཇལ་འཕྲད་ཐོག་ཐུགས་སྣང་
གཤིན་པའི་གསུང་གླེང་མཛད། སོག་པོའི་དཔོན་ཁག་ནས་འབུལ་
བ་རྒྱ་ཆེན་ཕུལ། རྟེན་དང་བསམ་ཡས་སོགས་གནས་ཆེན་ཁག་
མཇལ་སྐོར་བྱོན། ཟླ་བ་བདུན་ཙམ་འགོར། ཕག་ལོའི་ཟླ་བ་
བཞི་པར་ས་སྐྱར་ཚུལ་ཕེབས། མགོན་ཁང་གསར་བཏབ་དང་།
• 17 •



ལོགས་རིས་གསར་བྲིས་སོགས་དགོན་རྒྱུ་བསྐྱེད་ལེགས་པར་མཛད།
དགུང་ལོ་དྲུག་ཅུ་རེ་གསུམ་པ་ས་ཕག་ལོའི་ཟླ་བ་ལྔ་པ་ནས་སྙུན་་་་་་
བཞེས་ཏེ་སྐུ་ཉིན་རེ་བཞིན་ཇེ་ཞན་དུ་གྱུར། །
དགུང་ལོ་དྲུག་ཅུ་རེ་བཞིར་ཕེབས་པ་རབ་བྱུང་བཅུག་ཅིག་
པའི་ལྕགས་བྱི་(༡༦༦༠）ལོའི་ཟླ་བ་བཅུ་གཅིག་པའི་ཚེས་བཅུ་ཉིན་
པར་མུན་རུབ་ལ་ཉེ་བ་ན་དགོངས་པ་རྫོགས་སོ།། ངག་དབང་
བསོད་ནམས་དབང་ཕྱུག་དཔོན་སློབ་རྣམས་ཀྱིས་ཟླ་བ་བཞི་ལྷག་་་་་
ཙམ་རིང་སྐུ་གདུང་ལ་མཆོད་འབུལ་རྒྱ་ཆེན་མཛད། ཕྱི་ལོའི་ཟླ་བ་
གསུམ་པའི་ཚེས་བཅུ་ལ་སྐུ་གདུང་ཞུགས་འབུལ་མཛད། གསེར་
དངུལ་འདྲེས་མའི་མཆོད་རྟེན་ནོར་བུ་སྣ་ཚོགས་ཀྱི་ཕྲ་ཚོམས་ཅན་་་་་
བཟོ་བཀོད་ཕུན་སུམ་ཚོགས་པ་བཞེངས་ནས་རིང་བསྲེལ་རྣམས་ནང་
བཞུགས་སུ་དྲངས་ཏེ་ཕྱི་རབས་པ་དག་གི་དད་རྟེན་དུ་བཞག
ཁོང་གི་གསུང་ནི་སྡེ་དགེའི་པར་མར་པོད་ལྔ་ལས་མེད་ཀྱང་
མི་རིགས་དཔེ་མཛོད་ཁང་དུ་པོད་ཀ་པ་ནས་འ་པའི་བར་པོད་ཉེར་་་་
གསུམ་བཞུགས་ཡོད་ཅིང་ཕལ་ཆེ་བ་བྲིས་མ་ཁོ་ན་ཡིན་ནོ།།
• 18 •



དྭགས་པོ་ཟླ་འོད་གཞོན་ནུའི་རྣམ་
ཐར་མདོར་བསྡུས།
གྲུབ་ཆེན་མི་ལ་རས་པའི་ཐུགས་སྲས་དྭགས་པོ་བསོད་་་་
ནམས་རིན་ཆེན་ནམ། དྭགས་པོ་ཟླ་འོད་གཞོན་ནུ་ནི། བོད་
དབུས་གཙང་ཁམས་གསུམ་ལས་དབུས་ཀྱི་ལྷོའི་ཆར་གཏོགས་་་་་
གཉལ་གྱི་ཡུལ་དུ། གནའ་རབས་ཀྱི་དུས་སུ་བོན་རྙི་དབུས་དཀྱིལ་
གྲོང་དཀར་པོ་ཞེས་གྲགས་ཀྱང་ཕྱིས་སུ་ཡུལ་སྐད་དུ་སྤྱིལ་གྲོང་ཞེས་་་་་
པའི་གྲོང་ཚོ་རུ། ཡབ་སྙི་བ་སངས་རྒྱས་རྒྱལ་པོ། ཡུམ་ཤོ་མོ་ཟ་
ཆེ་ལྕམ་ གཉིས་ ཀྱི་ སྲས་ སུ་ རབ་ བྱུང་ དང་ པོའི་ ས་ མོ་ལུག་ གི་་་་
（༡༠༧༩）ལོ་ལ་འཁྲུངས། ཡབ་ཡུམ་གཉིས་ལ་སྲས་སྤུན་མཆེད་
གསུམ་ཡོད་པ་ལས་ཁོང་ནི་གཉིས་པ་ཡིན་ལ། སྤུན་མཆེད་གཞན་
ལས་རིག་པ་གསལ་ཞིང་ཡར་སྐྱེ་མགྱོགས་པས། མཚན་དར་མ་
གྲགས་ཞེས་གསོལ། ཁོང་གི་རུས་རྙི་བའི་འབྱུང་ཁུངས་ནི།
སྟོང་ཐུན་ལོ་རྒྱུས་ཆེན་པོ་གསེར་གྱི་ཐེམ་སྐས་དང་། ཆེ་དགེ་ཡིག་



ཚང་དངུལ་སིག་ཅན་སོགས་གནའ་རབས་ཀྱི་ཡིག་རྙིང་རྣམས་སུ་་་་་
འཁོད་པ་ལྟར་ན། གནའ་སྔ་མོར་བོད་ལ་རྒྱལ་པོ་མ་བྱུང་གོང་
གངས་ཅན་གྱི་ལྗོངས་འདིར་ཀླུ་གདུག་པ་ཅན་གྱིས་དབང་བསྒྱུར་་་་་
བས། ཀླུ་ནད་ཀྱིས་ཁ་བ་ཅན་པ་རྣམས་ཉམ་ཐག་པར་བྱས་པའི་
ཚེ། སྤྲུལ་པའི་ལྷ་བྱང་སེམས་རྡོ་རྗེ་བྱ་བ་དེ་ཉིད་ཀླུ་འདུལ་བའི་
དུས་ལ་བབས་པར་མཁྱེན་ནས་མི་ཡུལ་དུ་བབས། རི་རབ་ལྷུན་
པོའི་བྱང་ཕྱོགས་ན་བྱ་ཁྱུང་མང་པོ་ཡོད་པ། རྫུ་འཕྲུལ་གྱིས་རྒྱ་རྙི་
བཙུགས་ནས་བཟུང་སྟེ། ཀླུ་རྣམས་འདུལ་བཅུག་པས། ཀུན་
གྱིས་རྙི་བ་ཞེས་བོས་ཤིང་རྗེ་བོར་མངའ་གསོལ། དེ་ནས་བཟུང་རྗེ་
རྙི་བ་བཙད་པོའམ། རྒྱ་རྗེ་བཙད་པོ་ཞེས་གྲགས་པར་བཤད།
རྗེས་ནས་རྗེ་དེའི་རིགས་རྒྱུད་རྣམས་ལ་རྙི་བ་ཞེས་གྲགས་སོ།།
ཁོང་གི་ཡབ་གསོ་རིག་ལ་མཁས་ཤིང་ཡོན་ཏན་ལྡན་པ་ཞིག་
ཡིན་པས། ཁོང་དགུང་ལོ་ལྔ་པར་ཕེབས་པ་ན། ཡབ་ཀྱིས་ཀློག་
བསླབས། ཡུན་མི་རིང་བར་ཀློག་ཐོགས་མེད་དུ་གྱུར། དགུང་ལོ་
བདུན་པར་གསོ་བ་རིག་པ་སྦྱོང་བའི་དབུ་བཙུགས། རྒྱ་གར་གྱི་
སྨན་པ་མཁས་པ་སྐྱེ་མེད་མདུན་དུ་དོན་སྣོད་ཀྱི་ནད་བཅོས་གཙོ་བོར་
གྱུར་པའི་སྨན་དཔྱད་སྦྱོང་ཞིང་། མགོན་པོ་ཀླུ་སྒྲུབ་དང་སློབ་
དཔོན་པདྨའི་མན་ངག་སོགས་ཞུས། གཙང་པ་ལྷ་རྗེ་དབུ་གསིལ་
ལ་ཡན་ལག་བརྒྱད་པ་སོགས་སྨན་གཞུང་གི་འགྲེལ་བཤད་ཚང་མ་་་་་
• 20



གསན། བལ་པོའི་སྨན་པ་བི་ཇི་སྨན་གཞོན་ལ་རྩ་ཡི་གནས་ཚུལ་ལ་
དཔྱད་པའི་ལག་ལེན་སོགས་ལག་ལེན་གྱི་སྐོར་རྣམས་སྦྱངས། སློབ་
དཔོན་དེ་གསུམ་ལོ་ཕྱེད་བརྒྱད་བར་བསྟེན།
གཞན་ཡང་རྒྱ་ཁྱི་ཐན་གྱི་སྨན་པ་གཙུག་ཕུད་ཅན་སོགས་་་་
སྨན་གྱི་སློབ་དཔོན་བཅུ་གསུམ་ཙམ་བསྟེན་ནས་ལོ་བཅུ་གསུམ་རིང་་
གསོ་རིག་སྦྱངས་པས། བོད་ཀྱི་གསོ་བ་རིག་པ་ལ་མཁས་པའི་
མཐར་སོན། །
གསང་སྔགས་རྙིང་མའི་ཟླ་མ་འབར་རེ་བསྟེན་ནས་རྙིང་་་་
མའི་ཆོས་གསན། ཟངས་དཀར་ལོ་ཙཱ་བ་འཕགས་པ་ཤེས་རབ་ལ་
བསྙེན་བཀུར་མཛད་ཅིང་། དཔལ་བསམ་ཡས་དང་། ལྷ་སའི་
བར་ཕྱག་ཕྱིར་བགྱིས་ཏེ་རྣལ་འབྱོར་སྐོར་དང་། བདེ་མཆོག་གི་
དབང་ལུང་ཞུས། དགེ་བཤེས་ཤར་པ་བ་ཡོན་ཏན་གྲགས་ལ་
བཀའ་གདམས་ཀྱི་ལམ་རིམ་གསན། དགུང་ལོ་བཅུ་དྲུག་ལ་ཕེབས་
པའི་དུས་སུ་རབ་ཏུ་བྱུང་བར་བཞེད་ནས་ཡབ་ཡུམ་ལ་ཞུས་ཀྱང་མ་་་
གནང་བར། མཆིམས་ཇོ་སྲས་དར་མ་འོད་ཀྱི་བུ་མོ་ཁབ་ཏུ་
བཞེས། སྨན་དཔྱད་དང་། གསང་སྔགས་གསར་རྙིང་གི་ཆོ་ག་
འདོན་པ་སོགས་ཀྱི་ཁྱིམ་གཞིས་སྐྱོང་བར་མཛད། སྲས་གཅིག་དང་
སྲས་མོ་ཞིག་ཀྱང་སྐྱེས། ཁོང་ཁྱིམ་མི་རྣམས་ཕན་ཚུན་བརྩེ་གདུང་
ཧ་ཅང་ཟབ་ཅིང་བདེ་བའི་ངང་ནས་འཚོ་ཞིང་གནས་སོ། །དགུང་
• 21 •



ལོ་ཉེར་ལྔ་བཞེས་པའི་ཚེ། ཡུལ་དེར་འབྲུམ་ནག་གི་ནད་ཀྱིས་
ཁྱབ། སྲས་ལོ་བརྒྱད་ལོན་པ་དང་། སྲས་མོ་ལོ་གསུམ་ལོན་པ།
ལྕམ་མོ་དང་བཅས་འབྲུམ་ནག་གིས་མནར། སྐྱོ་ངལ་ཚད་མེད་
ངང་ནས་ཞིང་རྨོ་བར་ཕེབས། འབྲེང་ལྕག་ཕྱག་ལ་འཁོར་བས་རྐྱེན་
བྱས་སྙིང་རྗེ་ལྷག་པར་སྐྱེས་ནས། རྨོ་གླང་ཡན་དུ་བཅུག་ ཕྱག་
ལྷམ་ས་ལ་བརྡབས་ནས་ད་ནས་བཟུང་སྡིག་པའི་བྱ་བ་འདི་འདྲ་ལ་་་
ནམ་ཡང་མི་འཇུག་སྙམ། དེ་ནས་རིང་པོར་མ་ལོན་པར། སྲས་
མོ་ལོ་གསུམ་ལོན་པ་དེ་ཤི། དུར་ཁྲོད་དུ་རོ་བསྐྱལ་ནས་ཚུར་བྱོན་
ཙ་ན། སྲས་མོ་ལོ་གུ་ལོན་པ་དེའང་གྲོངས། ཡང་དེའི་རོ་དུར་
ཁྲོད་དུ་བསྐྱལ་བར་བྱོན། ཚུར་ཕེབས་པ་ན་ཁོང་གི་སྐུ་ལྕམ་ནད་
དྲག་པོས་ཡུན་རིང་མནར་བའི་ཐོག་སྲས་མིང་སྲིང་གཉིས་གཅིག་་་་་་
རྗེས་གཅིག་འདས་པའི་དབང་གིས། ལུས་ཟུངས་ཟད་ཅིང་
དབུགས་ཆད་ལ་ཁད་དུ་གྱུར། མོས་མིག་མཆི་མས་གང་སྟེ་ཁོང་གི་
ཞལ་ལ་ཅེ་རེར་བལྟས། ཁོང་གིས་ཀྱང་མོའི་བཞིན་རས་ལ་
གཟིགས་ཤིང་། སྤྱན་ཆབ་མང་དུ་བསིལ། ད་ནས་བཟུང་ངས་
ནོར་རྫས་ཀུ་སྦྱིན་པ་བཏང་ནས། རབ་ཏུ་བྱུང་སྟེ་བྱང་ཆུབ་བསྒྲུབ་
རྒྱུ་ཡིན་ཞེས་གསེར་གྱི་གླེགས་བམ་དབུ་ཐོག་ཏུ་བཞག་ནས་དམ་་་་་
བཅའ་མཛད། མོས་ཀྱང་འདོད་པ་མཐུན་པའི་ཚུལ་གྱིས་མགོ་བོ་
སྒུར་ཙམ་བྱས་ཏེ་འདས་སོང་ངོ༌། །དེ་ནས་ནོར་རྫས་ཀུན་དགོངས་
• 22



རྫོགས་སུ་བཏང་། ཇོ་མོའི་གདུང་བཞུགས་མཆོད་རྟེན་ཞིག་ཀྱང་
བཞེངས། །
དེ་ལྟར་སྡུག་བསྔལ་ཚད་མེད་ཀྱིས་མནར་བས་འཁོར་བ་་་
མཐའ་དག་ལ་སྙིང་པོ་མེད་པར་གཟིགས་ནས། དགུང་ལོ་ཉེར་
དྲུག་པར་བཀའ་གདམས་པའི་བཙུན་པ་འགོང་སྟོན་དཔལ་བསོད་བྱ་
བ་ཞིག་ལ་གྲོགས་བཅོལ་ཏེ་དྭགས་པོ་རོང་དགར་བྱོན། ཟངས་
དཀར་བའི་སློབ་མ་མར་ཡུལ་བ་དགེ་བཤེས་བློ་ལྡན་ཤེས་རབ་མདུན་
བསྙེན་རྫོགས་ཀྱི་སྡོམ་པ་ཡང་དག་པར་མནོས། མཚན་དགེ་སློང་
བསོད་ནམས་རིན་ཆེན་དུ་གསོལ། སློབ་དཔོན་གྱི་མདུན་དུ་གསང་
སྔགས་ཀྱི་ཆོས་སྐོར་མང་པོ་ཞུས། ཆོས་གྲོགས་འགོང་སྟོན་གྱི་
བསྐུལ་བར་བརྟེན། རྗེ་མི་ལའི་སློབ་མ་བྱང་ཆུབ་སེམས་དཔའ་
མདུན་ནས། མི་ལའི་གདམས་ངག་ཁྲིད་དང་བཅས་པ་འགའ་ཞིག་
ཞུས། དགུང་ལོ་ཉེར་བརྒྱད་པར། འགོང་སྟོན་དང་ལྷན་ཅིག་ཏུ་
དབུ་རུ་བྱང་གི་ཕྱོགས་སུ་བཀའ་གདམས་པའི་ཆོས་ཞུ་བར་ཕེབས།
སྤྱན་སྔ་བའི་སློབ་མ་སྙུག་རུམ་པ་བརྩོན་འགྲུས་རྒྱལ་མཚན་ལ་ཇོ་བོའི་
ལམ་རིམ་གསན་ནས་ཟླ་བ་བརྒྱད་ཙམ་བསྟེན། གླང་ཐང་པའི་
སློབ་མ་ལྕགས་རི་གོང་ཁ་བ་བྱང་ཆུབ་དཔལ་ལ། ཇོ་བོའི་གདམས་
ངག་མ་ལུས་པ་གསན། རྟ་མགྲིན་ཕྱག་རྡོར་སོགས་ཀྱི་དབང་ལུང་
འགའ་ཡང་ཞུས། དགེ་བཤེས་རྒྱ་ཡོན་བདག་ལོ་གསུམ་བསྟེན་ནས་
• 28 •



གསན་བསམ་མཛད། དེ་ནས་རང་ཡུལ་དུ་བྱོན། ཡབ་མེས་ཀྱིས་
བཞེངས་པའི་སེར་ཁ་བྱ་བའི་གཙུག་ལག་ཁང་ཞིག་ཡོད་པ་དེར་སྒྲུབ་
ཁང་ཞིག་བརྩིགས་ཏེ་སྒོམ་སྒྲུབ་མཛད། རྨི་ལམ་གྱི་སྔ་ལྟས་
བཟང་པོ་བྱུང་། དཔྱིད་ཀར་མཚམས་གྲོལ་ནས་སྐྱོ་སངས་ལ་བྱོན་
པས། སྤྲང་པོ་རྒད་པོ་གསུམ་གྱིས་རྣལ་འབྱོར་གྱི་དབང་ཕྱུག་མི་ལ་
རས་པའི་སྙན་གྲགས་གླེང་བ་གསན། མི་ལ་རས་པའི་མཚན་ཐོས་
པ་ཙམ་ལ་ལུས་སྤུ་ལྡང་ཞིང་། མིག་ནས་མཆི་མ་འཁྲུག་པའི་དད་
པ་སྐྱེས་ཏེ། ཅིས་ཀྱང་མཇལ་འགྲོ་དགོས་སྙམ་པ་ཐུགས་ལ་འཆར།
ཞིང་བཟང་པོ་གཅིག་ཡོད་པ་དེ་གསེར་སྲང་དོ་དང་ཇ་ལ་བརྗེས།
སྔོན་གྱི་བཀའ་གདམས་པའི་བླ་མ་རྣམས་ལ་གནས་སྐབས་དགོངས་་་
ཁྲོལ་ཞུས། དགུང་ལོ་སོ་གཅིག་པ་ཆུ་གླང་ལོར་གྲོགས་འགོང་སྟོན་
དང་བསྡེབས་ཏེ་གཙང་ཕྱོགས་སུ་བཏེག གཙང་ཚོང་འདུས་
མགུར་མོར་སླེབས་པ་ན། འགོང་སྟོན་ནད་དྲག་པོས་ཟིན།
འགོང་སྟོན་གྱིས་ང་གནས་སྐབས་འགྲོ་ཐུབ་པ་དཀའ་བས། ཁྱེད་
རང་སྔོན་ལ་ཕེབས། ང་ནད་དྭངས་པ་དང་སླེབས་འོང་གསུངས།
ཁོང་ཡི་མུག་ཀྱང་བྱ་ཐབས་བྲལ། གསེར་སྲང་དོ་དང་ཇ་དུམ་བུ་མ་
གཏོགས་དེ་མིན་གྱི་ལམ་རྒྱགས་དངུལ་དངོས་ཚང་མ་འགོང་སྟོན་ལ་་
བཞག ཚོང་པ་འགའ་དང་འགྲོགས་ཏེ་ཁྲེས་པོ་བསྣམས་ནས་
ཞབས་ཐང་དུ་ཟླ་ཕྱེད་ཙམ་ཕེབས་པས་མི་ལའི་བཞུགས་གནས་དང་་་
: 24



ཉེ་བར་ལ་སྟོད་མེ་མོ་ཐང་ལ་འབྱོར། སྐུ་ངལ་བའི་ཐོག་གློ་བུར་
བའི་ནད་ཅིག་གིས་མནར། ཐང་དཀྱིལ་དུ་ཉིན་ཞག་བདུན་གྱི་
བར་ལུས། རྗེ་བཙུན་མི་ལ་བཞུགས་པའི་ཕྱོགས་སུ་བལྟས་ཏེ་
གསོལ་བ་དྲག་ཏུ་བཏབ། རྗེ་བཙུན་གྱིས་མཁྱེན་ནས་རྣལ་འབྱོར་
པ་ཞིག་བསུ་བར་མངགས། ཁོང་གི་ནད་ཅུང་ཟད་དྭངས་བ་དང་
རྣལ་འབྱོར་པ་བསུ་བར་འབྱོར། ཁྲེས་པོ་བདག་ལ་སྩོལ་ཞེས་རྣལ་
འབྱོར་པས་ཁྲེས་པོ་ཁྱེར་ཏེ་རིམ་གྱིས་བྱོན། འབྱོར་ལ་ཉེ་བར།
རྣལ་འབྱོར་ཕོ་མོ་རྣམས་ཀྱིས་སྤོས་དུད་དང་རྔ་རྡུང་རོལ་མོ་དང་་་་
བཅས་བསུས། དེ་ནས་རྗེ་བཙུན་གྱི་དྲུང་དུ་ཕྱིན་པས། རྗེ་
བཙུན་རྡོ་ཕ་བོང་ཆེན་པོ་ཞིག་གི་སྟེང་དུ་དཀྱིལ་དཀྲུང་བཅས་ཏེ་་་་
དགྱེས་ཉམས་ཆེན་པོའི་ངང་བཞུགས་པ་མཇལ། དད་པ་ཚད་མེད་
སྐྱེས་ཏེ་མིག་མཆི་མས་བརླན་བཞིན་པར་ཕྱག་གསུམ་བཙལ་ནས།
མཇལ་རྟེན་དུ་གསེར་སྲང་དོ་དང་ཇ་དུམ་བུ་བཅས་ཕུལ། ང་ལམ་
ཐག་རིང་པོ་ནས་ཁྱེད་མཇལ་དུ་ཡོང་བ་ཡིན་པས་ཐུགས་རྗེས་འཛིན་
པར་ཞུ་ཞུས། རྗེ་བཙུན་གྱི་ཞལ་ནས། གསེར་དང་མི་རྒན་ལོ་མི་
མཐུན། ཇ་སྐོལ་བྱེད་ཀྱི་ཐབ་སྤྱོད་མེད། དེ་རྣམས་ཁྱོད་རང་
སྒྲུབ་པ་བྱེད་པའི་རྒྱགས་གྱིས། ཁྱོད་དེ་ཙམ་ལམ་ཐག་རིང་རྒྱུ་
མེད། ཁམས་དང་རྒྱ་གར་ནས་ཀྱང་ང་རྩར་ཡོང་མཁན་ཡོད།
ཁྱོད་ཀྱི་མིང་ཅི་ཟེར་གསུངས། བསོད་ནམས་རིན་ཆེན་ལགས་
25 •



ཞུས། རྗེ་བཙུན་གྱིས་བསོད་ནམས་ཚོགས་ཆེན་བསགས་ལས་
བྱུང་། འགྲོ་བ་ཀུན་གྱི་རིན་པོ་ཆེ། ཞེས་ལན་གསུམ་གསུངས་
རྗེས། ཆང་གསོལ་འཕྲོ་ཀ་པཱ་ལ་གང་གནང་ནས། འདི་འཐུངས་
གསུངས། རྟེན་དགེ་སློང་ཡིན་པས་ཅུང་ཟད་སྐྱེངས་པའི་ཚུལ་གྱིས་
བླ་མའི་བཀའ་ལྟར་ཆང་ལྷག་མ་མ་ལུས་པར་བཞེས། རྗེ་བཙུན་
གྱིས་ཐུགས་དགྱེས་པ་ཆེན་པོས་མགུར་ཚར་གཅིག་གསུངས་ནས་བུ་་
སྟོན་པ་ཁྱོད་ལ་སྣེ་ལེན་ཡིན་གསུངས། གནས་སྐབས་ཕ་བོང་དེའི་
འོག་ལྕུག་ཕྲན་དང་། ཞྭ་ལྷམ་སོགས་ལས་ཕྱེད་སྤྱིལ་ཞིག་བྱས།།
གསེར་ཞོ་འགའ་བཙོངས་ནས་རྒྱགས་བསྒྲུབས་ཏེ་བཞུགས། ཐོག་
མར་བླ་མའི་བཀའ་ལྟར་སྔར་བཀའ་གདམས་པའི་བླ་མ་རྣམས་ལ་་་་་
ཞུས་པའི་དབང་དང་གདམས་ངག་རྣམས་ལ། རྗེ་བཙུན་རང་གི་
ལུགས་ཀྱིས་བྱིན་རླབས་མཛད། དེ་ནས་དབྱར་གྱི་དུས་སུ་སྟོད་
མཚོ་ལུང་དུ་བཞུགས། དགུན་གྱི་དུས་སུ་སྨད་ལུང་ཆུ་བར་རྣམས་
སུ་བཞུགས། ཉིན་མཚན་ཀུན་ཏུ་འབྲལ་བ་མེད་པར་རྗེ་བཙུན་གྱི་
རྗེས་སུ་འབྲངས། བླ་མའི་ཐུགས་ལ་བཞུགས་དགུའི་ཟབ་ཆོས་མ་
ལུས་པ་བུམ་པ་གང་བྱོའི་ཚུལ་ཞུས། དཀའ་སྤྱད་སྙིང་རུས་ཆེན་
པོས་སྒོམ་བསྒྲུབ་མཐར་ཕྱིན་མཛད། ཉམས་རྟོགས་ཐུན་མོང་མིན་
པ་ཐུགས་ལ་འཁྲུངས། རྗེ་མི་ལའི་ཐུགས་སྲས་ཀུན་གྱི་གཙུག་གི་
ཏོག་ལྟར་གྱུར། རྗེ་བཙུན་གྱིས་སློབ་མ་ཚང་མ་འདུས་པའི་དབུས་
• 26 •



སུ། ཕ་རྒས་ཁར་བུ་བཟང་པོ་སྐྱེས། སླད་མར་ང་བས་ཀྱང་
བསྟན་པ་དང་སེམས་ཅན་ལ་ཕན་པ་རྒྱ་ཆེན་པོ་ཡོང་བར་འདུག་་་་་་
གསུངས། དྭགས་པོ་བཀའ་བརྒྱུད་ཀྱི་དགོན་གནས་དང་པོ་སྒམ་
པོའི་གདན་ས། ཤར་སྒམ་པོ་གངས་ཀྱི་རི་བོ་དེ། རི་རྒྱལ་པོ་གདན་
ལ་བཞུགས་པ་འདྲ། རྩེ་མོ་རིན་ཆེན་སྲོག་ཞུ་འདྲ། རྒྱབ་རི་དར་
དཀར་ཕྱར་བ་འདྲ། མདུན་རི་རིན་ཆེན་སྤུངས་པ་འདྲ། རི་
བདུན་བློན་པོས་འདུད་པ་འདྲ། རི་དེ་ཡི་མགུལ་ན་གདུལ་བྱ་
ཡོད། ཁྱོད་དེ་རུ་སོང་ལ་འགྲོ་དོན་སྒྲུབས། ཞེས་ལུང་བསྟན་དེ་
ནས་ཁོང་དབུས་སུ་འབྱོན་ལ་ཉེ་བ་ན། རྗེ་བཙུན་གྱིས་སྐྱེལ་མགུར་
རིང་པོ་ཞིག་གསུངས་རྗེས། བུ་ཁྱོད་ཡོས་བུ་ལོའི་རྟ་ཟླ་བའི་ཚེས་
བཅུ་ལ་བྲིན་དང་སྙེ་ནམ་གྱི་རི་ལ་ཅིས་ཀྱང་སླེབས་པར་གྱིས། སྡིག་
གྲོགས་དང་འགྲོགས་སུ་མི་རུང་། དེའི་གྲིབ་རང་ལ་ཕོག་ཡོང་བ་
ཡིན། ཐམས་ཅད་དང་མཐུན་པར་བྱ། ཀུན་ལ་ཕན་པར་བྱ།
གཙང་སྦྲ་ཆེ་བར་བྱ། འཇིག་རྟེན་ཆོས་བརྒྱད་ལ་རི་དྭགས་རྨས་མ་
ལྟར་རྒྱུན་དུ་དོགས་ཟོན་གྱིས། རི་མཚམས་དང་། སྨྲ་བཅད།
འདག་སྦྱར་གསུམ་གྱིས་དུས་འདའ་བར་གྱིས་གསུངས། དེ་ནས་རྗེ་
བཙུན་ལ་ཐོན་ཕྱག་ལན་མང་བཙལ་ཏེ་བཏེག བླ་མས་ཤིང་སྟག་
པའི་ནགས་ཡོད་པའི་ལུང་པ་དེར་རྡོ་ཟམ་ཆུང་ངུའི་བར་སྐྱེལ་ཐུང་་་་་
མཛད། དེར་རྗེ་བཙུན་གྱིས་ཁོ་བོ་རྟེན་འབྲེལ་གྱི་དབང་གིས་ཆུ་
27 •



འདིའི་ཕ་རོལ་ལ་འགྲོ་ཐུབ་པ་མི་འདུག དབུས་པ་སྟོན་པ་ཁྱོད་
ཁྲེས་པོ་ཕོབས་ལ་འདིར་སྡོད། འོ་སྐོལ་ཕ་བུ་གཉིས་ཁ་བརྡ་ཞིག་
ལབ་དགོས་གསུངས་ནས། རྗེ་བཙུན་ཟམ་སྟེགས་སྟེང་དུ་ཕྱེད་སྐྱིལ་
དུ་བྱས་ནས་བཞུགས། ཞལ་བཀོད་མང་པོ་མཛད་རྗེས་ཨ་རུ་ར་
གསེར་མདོག་ཅིག་དང་། མེ་ལྕགས་ཤིག སྐྱེལ་དར་ལ་གནང་
ཞིང་ཆོས་མཐར་ཕྱིན་འགྲུབ་པའི་སྨོན་ལམ་ཡང་མཛད། ཁོང་གིས་
བླ་མའི་ཞབས་ལ་ཡང་ཡང་བཏུད་དེ་ཕྱག་ལན་མང་བཙལ། མིག་
མཆི་མས་གང་བཞིན་པར་གསོལ་བ་བཏབ་ནས། ཕྱི་བལྟས་ཐེངས་
མང་བྱས་ཏེ་དབུས་ཕྱོགས་སུ་བཏེག དབུས་སུ་བྱོན་པ་དང་
བཀའ་གདམས་པའི་ཆས་ཆ་ཚང་མཛད་དེ། སྔོན་གྱི་བཀའ་
གདམས་བླ་མ་སྙུག་རུམ་པ་སོགས་མཇལ་བར་བྱོན། བླ་མ་ཀུན་
མཇལ་ཞིང་ཐུགས་དགྱེས་པ་ཆེན་པོས་དམ་པའི་ཆོས་ཀྱི་བགྲོ་གླེང་་་་་
མཛད། སྔོན་བཀའ་གདམས་ཀྱི་ཆོས་ཞུ་མ་མྱོང་བ་མང་པོ་གསར་
དུ་ཞུས། རིང་པོ་མ་ལོན་པར་ལོ་ཉེས་ཀྱིས་མུ་གེ་བྱུང་བར་བརྟེན་
བཀའ་གདམས་བླ་མ་རྣམས་ཀྱིས་དེར་བཞུགས་དགོས་པར་ཞུས་་་་་
ཀྱང་། མ་གསན་པར་གཉལ་དུ་བྱོན་ནས་སེ་བ་ལུང་དུ་སྒོམ་སྒྲུབ་
ལོ་དྲུག་ཙམ་མཛད། སྐབས་དེར་སྔོན་བླ་མས་ཡོས་བུ་ལོའི་རྟ་ཟླ་
བའི་ཚེས་བཅུ་ལ་མདུན་དུ་སླེབས་པར་གྱིས་གསུངས་པ་དྲན་ནས།
རས་སྒོམ་རས་པ་གྲོགས་སུ་ཁྲིད། གཅེན་པོ་སེ་རེ་ལས་གསེར་ཞོ་
• 28 •



བཅུ་གཉིས་སྐྱེས། རྗེ་བཙུན་མཇལ་བར་ཕེབས། ཡར་ལུངས་
མདོར་སླེབས་པ་ན། རས་ཆུང་པ་རྗེ་བཙུན་གྱི་དགོངས་རྫོགས་
གྲུབ་ནས་མར་བྱོན་པ་དང་མཇལ། རྗེ་བཙུན་ཞིབ་བར་གཤེགས་
པའི་གནས་ཚུལ་གསུངས་རྗེས། བླ་མས་བྱིན་རྟེན་སྐུ་སྐལ་དུ་
བསྐུར་བའི་ཨ་ཀཱ་རུའི་ཕྱག་འཁར་དང་། ན་བཟའ་རས་གོས།
མི་ཏྲི་པའི་དབུ་ཞྭ་རྣམས་ཕྱག་ཏུ་ཕུལ་མ་ཐག་ཡུན་རིང་བར་ཐུག་་་་
དྲན་མེད་དུ་བརྒྱལ། བརྒྱལ་ལས་སངས་པ་དང་གསེར་སྲང་གང་
ཕྱག་ཏུ་བསྣམས་ཏེ་སྙེ་ནམ་གྱི་ཕྱོགས་སུ་གཏོར། སྤྱན་ཆབ་བསིལ་
ཞིང་ཕྱག་ལན་མང་བཙལ་ནས། བླ་མར་གསོལ་འདེབས་ཀྱི་མགུར་
གསུངས། དེ་ནས་ཚུར་བྱོན། རས་ཆུང་པ་སེ་བ་ལུང་དུ་སྤྱན་
དྲངས་ཏེ་ཞབས་ཏོག་བགྱིས་ཤིང་། ལུས་མེད་མཁར་འགྲོའི་ཆོས་
སྐོར་སོགས་ཐོར་བུ་འགའ་ཞིག་ཞུས། གཉལ་དུ་ཕེབས། བཀའ་
གདམས་པ་རྣམས་ཀྱི་ཁྲོད་དུ་བཞུགས། ད་ནས་སྒོམ་རྣམ་དག་
ཅིག་བྱ་དགོས་དགོངས་ཏེ་སེ་བ་ལུང་དུ་བྱོན་ནས་སྒོམ་སྒྲུབ་མཛད།
ཟངས་ལུང་དུ་རྩྭ་དང་ལྕུག་ཕྲན་ལ་འདག་སྦྱར་བྱས་པའི་སྤྱིལ་བུར།
རས་སྒོམ་པས་ཉེ་གནས་བྱས་ཏེ་ལོ་བཅུ་གཉིས་སྒོམ་སྒྲུབ་མཛད། །
དགེ་ལུང་། རི་བོ་ཆེ། གར་ཕུག མགར་ཕུག་སོགས་གནས་
ངེས་མེད་རྣམས་སུ་སྒོམ་སྒྲུབ་མཛད། ཟངས་རི་རས་པ་དང་རས་
སྒོམ་པ་སོགས་སྒོམ་ཆེན་གྱི་སློབ་མ་མང་དུ་སྤེལ། ཁོང་སྐུ་ཚེའི་
• 29 •



མཇུག་ཙམ་ནས་དྭགས་ལྷ་སྒོམ་པོར་བྱོན། དགོནཔ་བཏབ། སྐུ་ཚེ་
མ་རྫོགས་པར་སྒོམ་སྒྲུབ་འཆད་ཉན་གྱིས་དུས་འདའ་བར་མཛད།
མཁས་གྲུབ་ཀྱི་སློབ་མ་དབོན་སྒོམ་པ་ཚུལ་ཁྲིམས་སྙིང་པོ། །
ཁམས་ཏོན་ཕག་མོ་གྲུ་པ། ཀརྨ་པ་དུས་གསུམ་མཁྱེན་པ།
འབབ་རོམ་དར་མ་དབང་ཕྱུག ཞང་འགྲོ་བའི་མགོན་པོ་སོགས་
ཤིན་ཏུ་མང་པོ་སྤེལ། དྭགས་པོ་བཀའ་བརྒྱུད་ཀྱི་གདན་ས་གསར་
དུ་བསྐྲུན། དྭགས་པོ་བཀའ་བརྒྱུད་ཅེས་མཚན་ཉི་ཟླ་ལྟར་གྲགས་
པ་དེའང་དེ་དུས་ནས་དར། །
དེ་ནས་རིམ་བཞིན་བཀའ་བརྒྱུད་པའི་བསྟན་པ་བོད་་་་་་
དབུས་གཙང་ཁམས་གསུམ། སོག་པོ་དང་རྒྱ་ནག བལ་པོ།
འབྲུག་པ། འབྲས་ལྗོངས་སོགས་རྒྱལ་ཁབ་ཕྱི་ནང་ཀུན་ཏུ་དར་
ཞིང་རྒྱས་པར་གྱུར། རྗེ་སྒམ་པོ་བ་དྭགས་ལྷ་སྒམ་པོར་བྱོན་རྗེས།
སྔོན་གྱི་བཀའ་གདམས་པའི་ཞྭ་སྣེ་རིང་གི་ལྟེ་བ་ཡན་བཅད་དེ་ཟླུམ་་་
པོ་པད་འདབ་ལྟ་བུ་ཞིག་མནབས། རྗེས་སུ་སྒོམ་པ་ཚུལ་ཁྲིམས་
སྙིང་པོས་ཞྭ་འདབ་བལྟབས་ནས་བཙེམ་སྟེ་མནབས། རྗེ་བླ་མས་
དགྱེས་དགྱེས་མཛད་དེ་དེ་བཞིན་གསོལ་བས། ཕྱིས་སྒོམ་ཞྭ་ཞེས་
བཀའ་བརྒྱུད་སྒོམ་ཆེན་ཡོངས་ཀྱི་ཐུན་མོང་གི་ཞྭ་རུ་གྱུར། དགུང་
ལོ་བདུན་ཅུ་དོན་ལྔ་བཞེས་པར་རབ་བྱུང་གསུམ་པའི་ཆུ་མོ་བྱ་ཡི་་་་་
• 30 •



（༡༡༥༣）ལོར་ཟླ་བ་དྲུག་པའི་ཚེས་བཅོ་ལྔའི་སྔ་དྲོར་ཉི་མ་ཤར་བ་་
དང་མཉམ་དུ་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ།།
ཁོང་གི་གསུང་ཆོས་རྣམ་ཐར་དང་། ཚོགས་ཆོས།
མགུར་སྣ་ཚོགས་བཅས་པོ་ཏི་གཉིས་མི་རིགས་དཔེ་མཛོད་ཁང་དུ་་་་
བཞུགས་སོ།།
ས་ཆེན་ཀུན་དགའ་སྙིང་པོའི་རྣམ་
ཐར་མདོར་བསྡུས།
ས་ཆེན་ཀུན་དགའ་སྙིང་པོ་ནི་གཙང་སྟོད་གྲོམ་པའི་ཡུལ་
གྱི་སྟོད་དུ། འཁོན་དཀོན་མཆོག་རྒྱལ་པོའི་བཙུན་མོ་ཆུང་བ་མ་
གཅིག་ ཞང་ མོའི་ སྲས་ སུ་ རབ་ བྱུང་ གཉིས་ པའི་ ཆུ་ ཕོ་ སྤྲེལ་་་་་
（༡༠༩༢）ལོ་ལ་སྐུ་འཁྲུངས། མི་རིང་བར་སྐུ་སྐྱེད་ཤིན་ཏུ་མགྱོགས་
ཤིང་ཀུན་གྱིས་མཐོང་ན་དགའ་བས་མཚན་ལ་ཀུན་དགའ་སྙིང་པོར་་
གསོལ། །
ནར་སོན་པ་ན་ཡབ་ཀྱི་མདུན་ཡི་གེ་སྦྱོར་ཀློག་དང་། སྨན་
རྩིས་སྒྲ་དང་སྙན་ངག་སོགས་ལ་སློབ་གཉེར་གནང་། དགུང་ལོ་བཅུ་
• 31 •



གཅིག་ཏུ་ཕེབས་པ་ན་ཡབ་གཤེགས ཡུམ་གྱི་ཞལ་ནས་ཉིད་ཀྱི་ཡབ་
ཀྱང་ལོ་ཙཱ་བ་དང་འབྲེལ་བ་ཆེ། ཁྱེད་རང་ཡང་ལོ་ཙཱ་བ་གཅིག་
བསྟེན་ནས་ཆོས་སློབ་དགོས། ད་ལྟ་ཁྱོད་ལོ་ཆུང་བས་འོ་ཅག་གི་
དགོན་པ་མི་ཟིན། གདན་ས་འདི་བ་རི་ལོ་ཙཱ་བ་ལ་གཏད་ན་དྲག་
གསུངས། །
དེ་ནས་ཡུམ་གྱི་བཀའ་བཞིན་བ་རི་ལོ་ཙཱ་བ་སྤྱན་དྲངས་ཏེ་་
འཕྲང་དང་བྲག་དམར་གཉིས་ཀྱི་སྡེ་པ་བསྡུས་ནས། ཆོས་འཆད་པ་
དང་། དགོན་པའི་འགྲམ་འདིང་བ། བ་རི་བ་གདན་སར་བཀོད་པ་
རྣམས་ཉིན་གཅིག་ལ་གྲུབ་པར་མཛད། བ་རི་ལོ་ཙཱ་བས་ཁྱོད་ཕ་ཇོ་
སྲས་ཀྱི་བུ་ལ་སློབ་གཉེར་བྱེད་དགོས་པ་ཡིན། སློབ་གཉེར་བྱེད་པ་ལ་
ཤེན་རབ་དགོས། ཤེན་རབ་ཅན་གྱི་ལྷ་འཇམ་དབྱངས་ལ་བསྟེན་
དགོས་གསུང་ཏེ། ཨ་ར་པ་ཙའི་སྒྲུབ་ཐབས་གནང་། ཟླ་བ་དྲུག་ལ་
བསྙེན་མཚམས་བཞུགས་པས་འདོད་དོན་གེགས་མེད་ཏུ་གྲུབ།
དགུངས་ལོ་བཅུ་གཉིས་པར་པུ་རོང་ངུར་སྨིག་ཏུ་བྱོན།
བཞུགས་གནས་བྲག་ཕུག་ལ་མཛད་དེ། དགེ་བཤེས་བྲང་ཏིའི་སྐུ་
མདུན་ནས་ཆོས་མངོན་པ་གསན། དེའི་ཚེ་ཁང་མཚེས་སུ་ཡར་
འབྲོག་པའི་གྲྭ་པ་གཅིག་ལ་འབྲུམ་ནག་ན་བ་ལ། ཐུགས་ཀྱིས་མ་
བཟོད་ནས་ནད་གཡོག་མཛད་པས། འབྲུམ་ནད་འགོས་ཏེ་སྙུན་གཞི་
ཆེན་པོ་བྱུང་། དེར་མ་ཡུམ་གྱིས་གསེར་ལ་སོགས་པ་ཁྱེར་ནས་སྐུ་



མདུན་དུ་ཕེབས་བྱུང་བ་ལ། སྐུ་ན་གཞོན་པ་དང་། ཐག་རིང་དུ་
སྙུན་གཞི་ཐེབས་སྟབས་ཀྱིས་བཤུམས་པས། ཡུམ་གྱིས་ཕ་ཇོ་སྲས་ཀྱི་
བུ་ལ་སྙིང་རུས་དགོས། ཁྱེད་དགེ་འདུན་རྒྱ་མཚོ་ལྟ་བུའི་དབུས་སུ་
ཆོས་ལ་སློབ་གཉེར་གནང་ནས་ཤི་ན་ལེགས་པ་ལས་སེམས་ཕངས་པ་
ཅི་ཡོད་ཅེས་གསུངས།
དེས་བསྐུལ་མ་ཆེན་པོ་བྱུང་སྟེ་ས་སྡེ་ལྔ་དང་། སྡོམ་རྣམ་
གཉིས་སོགས་ཆོས་བཀའ་རྒྱ་ཆེར་གསན་པ་ལ་ཐུགས་རུས་བླ་ན་མེད་
པར་མཛད། ས་སྐྱར་ཕེབས་ནས་བླ་མ་བ་རི་ལོ་ཙཱ་བའི་མདུན་ཕར་
ཕྱིན་ཐེག་པའི་སྐོར་སོགས་མདོ་སྔགས་ཀྱི་ཆོས་བཀའ་དུ་མ་གསན།
བ་རི་ལོ་ཙཱ་བས་གདན་ས་ལོ་བརྒྱད་བཟུང་ཞིང་། དེ་བར་རྒྱ་གར་
དང་བལ་བོད་ཀྱི་རྟེན་ཁྱད་འཕགས་དུ་མ་བསགས་ཏེ་ས་སྐྱར་རྣམ་་་་
རྒྱལ་མཆོད་རྟེན་བཞེངས། དེ་ནས་ས་ཆེན་ལ་གདན་ས་གཏད་དེ་
ཡུན་མི་རིང་བར་བར་ཕུག་ཏུ་སྐུ་གཤེགས་སོ།། །
དེ་ནས་ཁོང་མི་ལྷང་ཚེར་དང་གནམ་ཁའུ་པ་སོགས་མཁས་
གྲུབ་དུ་མའི་མདུན་ནས་མདོ་སྔགས་ཀྱི་ཟབ་ཆོས་མཐའ་ཡས་པ་་་་
གསན། སྐབས་དེར་ས་སྐྱ་པའི་གྲོས་ལ་དབང་བ་རྣམས་ཚོགས་ཏེ།
ཁོང་ལ་ཕ་ཆོས་སློབ་དགོས་པའི་གྲོས་བཏོན་ནས་པུ་ཧྲང་པའི་སློབ་མ་
འཁོན་སྒྱི་ཆུ་བ་དགྲ་ལྷ་འབར་མཁས་ཤིང་། ཁོང་དང་རུས་ཀྱང་
གཅིག་པས་དེའི་མདུན་ལ་ཕེབས་རྒྱུར་ཚང་མས་གྲོས་ཐག་བཅད་པ་་
• 33 •



ལྟར་ཕེབས། དེར་ཀྱི་རྡོ་རྗེ་སོགས་བཀའ་ལུང་དུ་མ་གསན། འཁོན་
སྒྱེ་ཆུ་བ་ལ་སློབ་མ་མཁས་གྲས་བརྒྱད་ཅུ་ཡོད་པའི་ནང་ནས་རྗེ་འདི་་
ཡོན་ཏན་ཕུལ་དུ་བྱུང་ཞིང་ཞི་དུལ་བག་ཡོད་ལྡན་པ། སྙིང་རུས་ལྷག་
པར་ཆེ་བ་སོགས་ཀྱིས་ཐུགས་གཙིགས་ཆེན་པོ་མཛད། མར་པའི་
སློབ་མ་མེས་སྟོན་ཚོན་པོ་དང་བླ་མ་སེ་ཡི་ཞབས་ལ་གཏུགས། རྒྱུད་
བཞིའི་བཤད་པ་དང་། ལམ་འབྲས་སྐོར་སོགས་གསན། །
གདན་སར་བཞུགས་པ་ནས་སྤྱིར་སངས་རྒྱས་ཀྱི་བསྟན་པ་་་
དང་ཁྱད་པར་ས་སྐྱ་པའི་བསྟན་པ་སྤེལ་བའི་ཕྱིར་དུ་མདོ་རྒྱུད་ཀྱི་་་་་
འཆད་ཉན་རྒྱུན་མི་ཆད་པར་མཛད། གཞན་ཡང་གྲུབ་མཐའ་གཞན་
དང་། ས་ཆ་གཞན་དུ་བཞུགས་པའི་མཁས་གྲུབ་མང་པོ་ས་སྐྱར་
གདན་དྲངས་ཏེ། འཆད་ཉན་གྱིས་རིག་པའི་གནས་ལྔའི་གཞི་རྩ་
ཚུགས་པར་མཛད། སྐབས་ཤིག་ཏུ་བླ་མ་སྒྱི་ཆུ་བ་གདན་འདྲེན་
དགོས་དགོངས་ཀྱང་། སྒྱི་ཆུ་བ་སྐུ་གཤེགས་ནས་གདན་དྲངས་མ་
ཐུབ། བླ་མ་དེའི་ཞལ་ཆེམས་སུ་ཁྱེད་རབ་ཏུ་བྱུང་ལ་འཁོན་ཚོའི་སྡེ་
འདི་སྐྱོངས་ཞེས་གསུངས་པ་ལ། བླ་མ་གནམ་ཁའུ་པས་རབ་ཏུ་བྱུང་
མ་བཅུག་ཀྱང་འཁོན་ཚོའི་དཔོན་གྱི་ཁུར་བཞེས་གནང་། ཕྱིས་བླ་
མལ་གྱི་མདུན་བྱོན་ནས་གསེར་སྲང་བཅུ་བདུན་ཕུལ་བས། བླ་མས་
མགོན་པོའི་སྒྲུབ་ཐབས་རྗེས་གནང་མན་ངག་བཅས་པ་གནང་བར་་་
མ་ཟད། མགོན་པོའི་སྒྲུབ་རྟེན་དར་ནག་དང་ལྕགས་ཀྱི་རྡོ་རྗེ་རྩེ་དགུ་
• 34 •



པ་གཅིག མགོན་པོའི་འཆམས་སྐུ་བསེ་འབག་ནག་པོ་འཕུར་ཤེས་
སོགས་གནང་། དེ་དག་བསྣམས་ནས་ས་སྐྱར་ཚུར་ཕེབས། ལྷོ་སྟོད་
ཀྱི་བླ་མ་པུ་ཧྲང་ལོ་ཆུང་ལ་བདེ་མཆོག་གི་སྐོར་སོགས་ཆོས་མང་དུ་་་་
གསན། ལོ་ཙཱ་བ་དེས་བྲམ་ཟེ་མཆོག་སྲེད་ཀྱི་པུར་སོལ་ལ་རང་བྱོན་
དུ་འཁྲུངས་པའི་ཤིང་མགོན་ཡིད་བཞིན་ནོར་བུའང་རྗེ་འདི་་་་་
གནང་། རྟེན་འདི་དག་ཕྱིས་སུ་དཔལ་ས་སྐྱ་དགོན་གྱི་ནང་རྟེན་གལ་
ཆེ་ཤོས་སུ་གྱུར།
དེ་ནས་བླ་མ་སེའི་སློབ་མ་ཞང་སྟོན་གྱི་སྐུ་མདུན་དུ་ཕེབས།
ཁྲབ་གཅིག་ཕྱན་རྟེན་དུ་ཕུལ་ནས་གསུང་ངག་རིན་པོ་ཆེ་ལམ་འབྲས་
བུ་དང་བཅས་པ་དབྱར་དགུན་བཞི་ལྷག་ཙམ་དུ་ཞུས། གདམས་
ངག་མ་ལུས་པ་ཐུགས་ཀྱི་བུམ་པར་བྱོན། དེ་ནས་གདམས་ངག་
རྫོགས་ཏེ་སྒྲུབ་པ་ལུང་སྦྱིན་པའི་དུས་སུ་ལོ་བཅོ་བརྒྱད་བར་གཞན་དུ་
བསྒྲགས་མི་ཆོག་པའི་བཀའ་རྒྱས་བསྡམས། ལོ་བཅོ་བརྒྱད་སོང་བ་
དང་། བླ་མ་ཨ་སེང་གི་ལམ་འབྲས་ཁུངས་ཆོད་ནས་རྗེ་ས་ཆེན་ལ་
གསུང་ངག་རིན་པོ་ཆེ་གསུང་བར་གསོལ་བ་བཏབ། རྟེན་འབྲེལ་
ལེགས་པར་འགྲིགས་སྟབས། ཚེ་གཅིག་ལ་འཚང་རྒྱ་བའི་གདམས་པ་
མཆོག་གསུང་ངག་རིན་པོ་ཆེ་ལམ་འབྲས་བུ་དང་བཅས་པའི་ཆོས་ཀྱི་
སྒོ་ཐོག་མར་ཕྱེས་ཏེ་ལམ་འབྲས་དོན་བསྡུས་མ་ཞེས་པ་དེ་ཡི་གེའི་་་་་
ཐོག་ཏུ་བཀོད་པར་མཛད། དེ་ནས་རིམ་བཞིན་ཇེ་མང་དུ་སྤེལ། རྗེ་
• 35 •



འདི་པས་སྔགས་ཕྱི་ལམ་འབྲས་ལ་འགྲེལ་པ་རྒྱས་བསྡུས་བཅུ་གཅིག་་
མཛད།
གུང་ཐང་དུ་བྱོན་པའི་ཚེ་སྐུ་ལ་སྙུན་བྱུང་ཡང་སྨན་གསོལ་་་
བས་དྭངས། གཡས་རུ་གྲོང་ཆུང་དགོན་པར་བྱོན་སྐབས་ནད་རོ་
ལངས་ནས་ཟླ་བ་གཉིས་ཙམ་རིང་བསྙུང་བས། ཆོས་ཐམས་བཅད་
བརྗེད། འདྲི་སར་གྲོགས་པོ་ཡང་མེད། རྒྱ་གར་དུ་ཕྱིན་བསམ་ཡང་
ཇི་འདྲ་ཡིན་ཆ་རྒྱུས་མེད་སྟབས། ས་སྐྱར་བྱོན་ནས་བཞུགས་ཤག་
རྙིང་པའི་ནང་སྐུ་མཚམས་བཞུགས་ཏེ་དཀོན་མཆོག་ལ་གསོལ་བ་་་་
བཏབ་པས། ཚུལ་འགའ་རེ་དྲན་པ་བྱུང་། དེ་ནས་རྗེ་དགོན་པ་བ་
མནལ་ལམ་དུ་བྱོན་ནས་ཆོས་གསུངས་པས་སྔར་བཞིན་མདོ་སྔགས་་་་
ཀྱི་དོན་མ་ལུས་པ་སླར་ཡང་གསལ་བར་མཁྱེན།
སྐབས་ཤིག་ན་སྔགས་ནག་བླ་ཆེན་སྟག་ཚ་དང་། བོན་ནག་
རེ་བ་འཛུ་གུ་གཉིས་ཀྱིས་ཕྲག་དོག་གི་བསམ་པས་རྗེ་འདི་པའི་སྐུ་་་་
སྲོག་ལ་གནོད་པ་བྱེད་མཁན་ཁམས་འདན་མ་ནས་འོངས་པ་རྡོར་་་་
རྒྱལ་ཟེར་བ་ཞིག་མངགས། དེ་ཁོང་གི་མདུན་དུ་འོངས་ནས། །
བདག་སྐྱེས་ས་ཁམས་ནས་ཡིན། སྟོད་ཕྱོགས་སུ་ཕྱིན་ནས་ལོ་དུ་མ་
སོང་། ད་ལམ་ཁྱེད་ཀྱི་སྙན་པ་ཐོས་ནས་མཇལ་དུ་འོངས་པ་ལགས་
སོ། །ཞེས་རྫུན་སྨྲས་ནས། རེ་ཞིག་སྐུ་འཁོར་གྱི་ཚུལ་དུ་བསྡད་ཁུལ་
བྱས་ཏེ་རྗེ་ས་ཆེན་དགྲོང་རྒྱུའི་ཞེ་ངན་འཆང་། ས་ཆེན་གྱི་སྐུ་ཡོན་
• 36



དང་མཛད་སྤྱོད་བཟང་པོ་ལ་བཟློག་ཏུ་མེད་པའི་དད་པ་སྐྱེས་ནས།
བསམ་ངན་གྱི་བྱ་བ་ལ་འགྱོད་བཤགས་ཕུལ། དེ་ནས་ཕྱིར་ལོག་ནས་
སྟག་ཚ་དང་། བོན་ནག་གཉིས་ལ་རྗེ་ས་ཆེན་བཀྲོང་ཟིན་ཞེས་རྫུན་
བཤད་དེ། ཁོ་ཚོའི་ཉེ་གནས་བྱས་ནས་ཟླ་བ་གཅིག་ཁ་མ་ལོངས་པར་
ཉེར་དགུའི་ནུབ་མོར་སྔགས་བོན་གཉིས་ཀ་བསད་དེ། སླར་ཡང་ས་
ཆེན་གྱི་སྐུ་མདུན་དུ་ཕྱིན་ནས་ཞབས་ཞུ་བསྒྲུབས།
རྗེ་འདི་པས་ལྔ་ཕྱི་བཙུན་མོ་གཉིས་ཁབ་ཏུ་བཞེས་པ་ལས།
སྔ་མ་ལ་སྲས་གཅེན་ཀུན་དགའ་འབར་བྱ་བ་དང་ཕྱི་མ་ལ་སྲས་་་་་
བསོད་ནམས་རྩེ་མོ་སོགས་སྐུ་མཆེད་གསུམ་འཁྲུངས།
སྐུ་ཚེ་ཧྲིལ་པོར་འཆད་ཉན་སྒོམ་སྒྲུབ་ཀྱི་དུས་འདའ། དགེ་
བའི་བཤེས་གཉེན་ཉི་ཤུ་ཁ་ལྷག་བསྟེན། གངས་རིའི་ཁྲོད་དུ་དཔལ་
ལྡན་ས་སྐྱ་པ་ཞེས་སྙན་པའི་བ་དན་ཕྱོགས་བཅུར་གཡོ་བ་ཡང་། རྗེ་
འདི་ཉིད་ཀྱི་བཀའ་དྲིན་ལས་བྱུང་། གཞན་ཡང་སྐུ་གསུང་ཐུགས་
རྟེན་དང་གཙུག་ལག་ཁང་མང་པོ་བཞེངས།
དགུང་ལོ་ ཉི་ ཤུ་པ་རབ་བྱུང་གཉིས་པའི་ལྕགས་ཡོས་་་་་
（༡༡༡༡）ལོ་ནས་དྲུག་ཅུ་རྩ་བདུན་པ་རབ་བྱུང་གསུམ་པའི་ས་སྟག་
（༡༡༥༨）ལོའི་བར་གདན་སར་ལོ་ཞེ་བརྒྱད་བཞུགས།
གསུང་ཆོས་ཀྱང་སྡེ་དགེའི་པར་མ་ལྡེབ་རིང་པོད་གཉིས་་་་་
， 37 •



བཞུགས་ཡོད། ཆོས་དང་རིགས་ཀྱི་སྲས་སུ་གྱུར་པ་དཔལ་ལྡན་
བསོད་ནམས་རྩེ་མོ་དང་། ཡུལ་གྲུ་གཞན་ནས་བྱོན་པའི་སེངྒ་ལའི་ཨ་
ཙ་ར་སོགས་མཁན་གྲུབ་ཀྱི་སློབ་མ་མང་དུ་སྤེལ། དེ་ལྟར་བཤད་སྒྲུབ་
ལས་གསུམ་གྱིས་བསྟན་པ་རིན་པོ་ཆེ་འཛིན་མའི་ཕྱོགས་ཀུན་ཏུ་སྤེལ་
ཏེ། རབ་བྱུང་གསུམ་པའི་ས་ཕོ་སྟག་གི་( ༡ ༡༥༨）ལོ་ཟླ་བ་དགུ་པའི་
ཚེས་བཅུ་བཞི་ལ་གཟུགས་སྐུ་ཞི་དབྱིངས་སུ་མནལ་བའི་ཚུལ་མཛད་
ས་སྐྱ་བསོད་ནམས་རྩེ་མོའི་རྣམ་
ཐར་མདོར་བསྡུས།
ས་སྐྱ་བསོད་ནམས་རྩེ་མོ་ནི་ཡབ་ས་ཆེན་ཀུན་དགའ་སྙིང་
པོས་ཡུམ་གཉིས་ཁབ་ཏུ་བཞེས་པའི་ཆེ་བ་མ་གཅིག་འོད་སྒྲོན་ལ་སྲས་
གསུམ་འཁྲུངས་པའི་ཆེ་བ་ཡིན། ཁོང་ནི་རབ་བྱུང་གཉིས་པའི་ཆུ་བྱི་
（༡༡༤༢）ལོ་ཡབ་དགུང་ལོ་ང་གཅིག་པར་ཕེབས་སྐབས་དཔལ་་་་་
ལྡན་ས་སྐྱར་སྐུ་འཁྲུངས། དགུང་ལོ་གསུམ་པར་ཕེབས་པར་ཡབ་
ལས་རྡོ་རྗེ་ཐེག་པའི་རྒྱུད་འགྲེལ་སོགས་བཀའ་དབང་ཅི་རིགས་་་་
• 38 •



གསན་པ་ནས། དགུང་ལོ་བཅུ་བདུན་པ་རབ་བྱུང་གསུམ་པའི་ས་
ཡོས་（༡༡༥༩）ལོའི་བར་མདོ་སྔགས་རིགས་གནས་དང་བཅས་པ་
གསན་སྦྱོང་གནང་བས་མཁས་པའི་གོ་འཕང་བརྙེས། རྒྱུད་སྡེ་པོད་
བཅུ་བཞི་ཐུགས་ཐོག་ནས་གསུངས་སྟབས། ཆུ་བོ་གངྒཱ་ཚུན་ཆད་ལ་
རྡོ་རྗེ་ཐེག་པ་མཐའ་དག་ལ་མཁས་པའི་སྙན་གྲགས་ཀྱིས་ཁྱབ། སླར་
ཡང་གདན་སའི་ཁུར་རང་གི་གཅུང་རྗེ་བཙུན་གྲགས་པ་རྒྱལ་མཚན་
དགུང་ལོ་བཅུ་གསུམ་ཕེབས་པར་གཏད་ནས། ཁྱོད་ས་སྐྱར་སྡོད་ལ་
ཡབ་ཆོས་ཀྱི་བཤད་པ་གྱིས་གསུངས་ནས། དབུས་ཕྱོགས་གསང་ཕུ་
ནེའུ་ཐོག་ཏུ་ཕེབས་ཏེ་ཆ་པ་ཆོས་ཀྱི་སེང་གེའི་མདུན་ལོ་བཅུ་གཅིག་་་་
མ་ཟིན་ཙམ་དུ། ཕར་ཕྱིན་དང་ཚད་མ་སོགས་ཆོས་བཀའ་རྒྱ་ཆེར་
གསན་བཞེས་གནང་། མདོ་སྔགས་རིག་གནས་དང་བཅས་པ་ལ་
གཞན་དྲིང་མི་འཇོག་པའི་སྤོབས་པ་ཐོབ། གསེར་གྱི་འགན་ཇི་ར་
དང་ཡུམ་རྒྱས་པ་སོགས་དངོས་པོ་རྒྱ་ཆེར་ཕུལ། ཆ་པའི་སློབ་མའི་
གྲས་སེང་ཆེན་བརྒྱད་དང༌། སེང་འདྲ་བརྒྱད། ཇོ་སྲས་བཞི་ཞེས་
གྲགས་པའི་ནང་ནས་འཁོན་ཇོ་སྲས་རྩེ་མོ་ཞེས། སློབ་དཔོན་དང་
མཆེད་གྲོགས་ཀུན་གྱི་མགྲིན་གཅིག་ཏུ་བཀུར་ཞིང་གཙིགས་ཆེ་བར་་་་
མཛད། །
དེ་ནས་དགུང་ལོ་ཉེ་དྲུག་བཞེས་པ་མེ་ཕག་（༡༡༦༧)ལོར་
ན་ལ་རྩེའི་གནས་པོ་ཆེའི་གཙུག་ལག་ཁང་དུ་ཆོས་ལ་འཇུག་པའི་སྒོ་་་
39 •



ཞེས་བྱ་བའི་བསྟན་བཅོས་མཛད། དེའི་ནང་དུ་བསྟན་པའི་རྩིས་ཀྱི་
རྣམ་གཞག་ཀྱང་ཞལ་གསལ་མཛད། དགུང་ལོ་ཉེར་བརྒྱད་བཞེས་
པའི་ཚེ་གཟིམ་ཁང་རྙིང་མར་ལམ་འབྲས་དང་། སློབ་ཚོགས་དུ་མ་ལ་
ཟབ་ཆོས་གང་ལ་གང་དགོས་ཀྱིས་བཞེད་པ་སྐོང་བར་གནང་། དེའི་
དུས་སུ་ན་བཟའ་ཕུ་དུང་ཅན་བཞེས་པ་ལ་ལུང་རིགས་འདི་པས་་་་་
མཁས་ཤིང་རྩོད་པ་བཟང་བ་མེད་པར་གྲགས་སོ།།
མདོར་ན་མཁས་པའི་བྱ་བ་རྣམ་གསུམ་གྱིས་བསྟན་པ་་་་
དང་། བོད་ཀྱི་རིག་གནས་རྒྱ་ཆེར་སྤེལ་བའི་ཕྱག་ལེན་གནང་།
གདན་ས་ལོ་གསུམ་མཛད། དགུང་ལོ་ཞེ་གཅིག་ཕེབས་པ་རབ་བྱུང་
གསུམ་པའི་ཆུ་སྟག་（༡༡༨༢）ལོ་ཟླ་བ་བཅུ་གཅིག་པའི་ཚེས་བཅུ་་་
གཅིག་ལ་གཟུགས་སྐུའི་བཀོད་པ་བསྡུས་སོ།།
གདུང་ཐལ་ལས་གྲུབ་པའི་མཆོད་རྟེན་སོགས་འགྲོ་བའི་་་་
དད་རྟེན་དུ་བཞུགས། །
ཞལ་སློབ་ཀྱི་གཙོ་བོ་གཅུང་རྗེ་བཙུན་གྲགས་པ་རྒྱལ་མཚན་
དང་། རྨོག་སྟོན་སོགས་དུ་མ་སྤེལ། ཁོང་གི་གསུང་རྩོམ་ཡང་།
བསྟོད་པ། སྤྲིང་ཡིག རྒྱུད་སྡེ་སྤྱིའི་རྣམ་གཞག་སོགས་མདོ་སྔགས་ཀྱི་
གཞུང་འགྲེལ་ཆོས་ཚན་སོ་གཉིས་དང་། བརྡ་སྤྲོད་སྐོར་བྱིས་པ་བདེ་
འཇུག་སོགས་སྡེ་དགེའི་པར་མ་པོད་གསུམ་བཞུགས།
• 40



ས་སྐྱ་གྲགས་པ་རྒྱལ་མཚན་གྱི་རྣམ་
ཐར་མདོར་བསྡུས།
ས་སྐྱ་གྲགས་པ་རྒྱལ་མཚན་ནི་ཡབ་ས་ཆེན་ཀུན་དགའ་་་་
སྙིང་པོ་དང་། ཡུམ་མ་གཅིག་འོད་སྒྲོན་གཉིས་ཀྱི་སྲས་སུ་རབ་བྱུང་
གསུམ་པའི་མེ་ཡོས་（༡༡༤༧） ལོ་ཟླ་བ་བཅུ་གཅིག་པའི་ཚེས་བཅོ་
བརྒྱད་ལ་སྐུ་བལྟམས། དགུང་ལོ་བརྒྱད་ནས་བཅུ་གཉིས་བར་ཡབ་
ཀྱི་དྲུང་དུ་གསན་སྦྱོང་གནང་བ་དང་། དགུང་ལོ་བརྒྱད་ཀྱི་ཐོག་བྱང་
སེམས་ཟླ་བ་རྒྱལ་མཚན་མདུན་ནས་ཚངས་སྤྱོད་དགེ་བསྙེན་གྱི་སྡོམ་་
པ་བཞེས། དགུང་ལོ་བཅུར་སོན་སྐབས་སྡོམ་པ་ཉི་ཤུ་པ་དང་། སྒྲུབ་
ཐབས་མཚོ་སྐྱེས་གསན་ཆུད་མཛད། དགུང་ལོ་བཅུ་གཉིས་ཐོག་
གདུལ་བྱ་གཞན་ལ་འཆད་སྤེལ་གནང་བས་ཀུན་གྱིས་བློ་གྲོས་ཆེན་པོ་
ཞེས་མཚན་བཏགས། དགུང་ལོ་བཅུ་གཉིས་པའི་མཇུག་ལ་ཡབ་
གཤེགས། བཅུ་གསུམ་ཐོག་རང་གི་གཅེན་བསོད་ནམས་རྩེ་མོས་ས་
སྐྱའི་གདན་སར་བསྐོ་བཞག་བསྩལ།
དེ་ནས་བཟུང་གཅེན་བསོད་ནམས་རྩེ་མོ་སོགས་མཁས་་་་་
• 41 •



གྲུབ་ཀྱི་དམ་པ་དུ་མར་གུས་པས་བསྟེན་ཏེ། ཀྱེ་རྡོར་རྩ་རྒྱུད་སོགས་
མདོ་སྔགས་ཀྱི་དབང་ལུང་དུ་མ་གསན་བསམ་མཛད། ཁོང་སྐུ་ཆུང་
དུས་ནས་བཟུང་དགེ་བའི་བཤེས་གཉེན་དེ་དག་ལ་གུས་པས་ཉེ་བར་
བསྟེན་ཅིང་ཅི་གསུང་བཀའ་བཞིན་བསྒྲུབས། ཐ་ན་ཀྱལ་ཀའི་ཕྱིར་
ཡང་གསུང་མི་བཟློག དེ་ལྟར་དམ་པ་དེ་དག་ལ་བསྟེན་ནས་ཉིན་
མཚན་དབྱེར་མེད་ དུ་ ཤེས་བྱའི་ གནས་ལ་སྦྱོང་བ་ལྷུར་བཞེས་་་་
གནང་། ཉེ་འཁོར་གྲྭ་སློབ་རྣམས་ཀྱིས་མཐོང་ཚུལ་ལའང་། ཡང་ན་
ཐུགས་དམ་མཛད། ཡང་ན་གཞུང་ལུགས་ལ་གཟིགས། ཡང་ན་ཆོས་
འཆད་ཉན་མཛད་པ་ལས་རྣམ་གཡེང་དང་དོན་མེད་དུ་བཞུགས་པ་་
སུས་ཀྱང་མཐོང་མ་མྱོང་བར་གྲགས། །
དེ་ནས་མི་རིང་བར་གཞུང་ལུགས་རབ་འབྱམས་ཀུན་ལ་་་་་
དཔྱིས་ཕྱིན་པའི་གོ་བ་ཚུགས། ཞལ་ནས་འདི་ལྟར་གསུངས་པར་
གྲགས་ཏེ། ཐོས་རྒྱ་ཅན་མ་ཡིན་ཡང་། མཐོང་རྒྱ་ཅན་ཡིན། བཀའ་
སྡེ་སྣོད་ཀྱི་ཆོས་ལ་མ་བལྟས་པ་མེད་གསུངས་སོ། །སྐུ་ཚེ་ཕལ་ཆེ་བར་
ལོག་པར་སྨྲ་བའི་ཕྱོགས་རྣམས་ཆོས་དང་མཐུན་པའི་སྒོ་ནས་ཚར་་་་་
བཅད། གདུལ་བྱ་སློབ་མ་རྣམས་ལ་གང་ལ་གང་འདོད་ཀྱི་མདོ་
སྔགས་རིག་གནས་དང་བཅས་པའི་གདམས་པ་རྒྱ་ཆེར་བསྩལ། གང་
གསུངས་པའི་ཆོས་དེ་དག་ཀྱང་ཚིག་དག་པ་དོན་གསལ་བ་གསུང་་་་་
སྙན་པས་ཁྲིད་སྟབས། སློབ་མ་རྣམས་ཀྱིས་དོན་དཀའ་ཚེགས་མེད་
• 42



པར་རྟོགས་པ་ནི་རྗེ་འདི་པའི་ཁྱད་ཆོས་བླ་ན་མེད་པ་ཡིན།
དེ་ལྟར་འཆད་ཉན་བགྱིས་པས་དབུས་གཙང་ཁམས་གསུམ་
དུ་མཁས་པའི་སྙན་གྲགས་ཀྱིས་ཁྱབ་བོ།།
ཞལ་སློབ་གཅུང་པོ་བགུག་ཤི་ཇོ་འབུམ། མི་ཉག་རྒྱལ་རྒོད་
ཀྱི་བླ་མཆོད་ལ་མངགས། བླ་བྲེ་ཤ་བ་མ་སོགས་འབུལ་ནོད་རྒྱ་ཆེར་
བྱུང་། དབུ་རྩེ་རྙིང་མར་གྲགས་པའི་གཙུག་ལག་ཁང་ཆེན་པོ་དང་།
འཁོན་དཀོན་མཆོག་རྒྱལ་པོའི་ནང་རྟེན་གསེར་གྱི་གདུང་ཁང་དང་།
རྗེ་ས་ཆེན་གྱི་ནང་རྟེན་བཀྲ་ཤིས་སྒོ་མང་། གཅུང་གི་ནང་རྟེན་
གསེར་སྐུ་རྣམས་ཁྱད་འཕགས་གསར་བཞེངས་མཛད། དེ་དག་གི་
དྲུང་དུ་མཆོད་མེ་མཚན་ཐུབ་བརྒྱ་རྩ་དང་། གདུགས་རྒྱལ་མཚན་
སོགས་ཡོ་བྱད་དུ་མས་བཀང་། གཞན་ཡང་གསེར་བྲིས་པའི་བཀའ་
འགྱུར་ཆེན་མོ་བཞེངས། གསེར་དངུལ་ལས་བཞེངས་པའི་འབུམ་ཆ་
སུམ་བརྒྱ་ལྷག་པ་བྱུང་བ་ལ། ཆ་བརྒྱ་ལྷག་གཙུག་ལག་ཁང་དུ་
བཞག འཕྲོས་རྣམས་བསྟན་པ་རྒྱས་པའི་ཕྱིར་དུ་རིས་མེད་ཀྱི་དགོན་
སྡེ་དང་དགེ་བཤེས་རྣམས་ཀྱི་ཕྱག་ཏུ་ཕུལ། ས་སྐྱ་ལ་དགེ་འདུན་བརྒྱ་
ཕྲག་རེ་ལ་སྒྲུབ་མཆོད་བཙུགས། ཕྱག་ཏུ་ནོར་གང་བྱུང་བ་དེས་རྟེན་
བཞེངས་དང་དབུལ་ཕོངས་རྣམས་ལ་སྦྱིན་གཏོང་མཛད། སྐུ་
གཤེགས་དུས་ན་བཟའ་ཕྲུག་གཅིག་ལས་གཞན་ཡོ་བྱད་བྲེ་གང་་་་
བའང་མེད་པ་གཞན་ཕན་ཁོ་ན་ལྷུར་བཞེས་གནང་བ་འདིས་བྱང་་་་
，43 •



ཆུབ་སེམས་དཔའ་ཡིན་པར་མངོན་སུམ་དུ་མཚོན་ཐུབ།
དགུང་ལོ་སོ་བདུན་པར་ཕེབས་དུས་གཅེན་བསོད་ནམས་་་
རྩེ་མོ་སྐུ་གཤེགས། དགོངས་རྫོགས་སོགས་ལེགས་པར་ཕུལ།
ལེགས་པར་བཤད་པའི་བསྟན་བཅོས་བརྩམས་པ་ཡང་།
ཐུན་མོང་མ་ཡིན་པར་ལམ་འབྲས་བརྒྱུད་པའི་གསོལ་འདེབས་དང་།
བརྟག་གཉིས་འགྲེལ་པ་སོགས་དུ་མ་དང་། ཐུན་མོང་བ་སྤྱོད་འཇུག་
གི་ས་བཅད་སྨན་དཔྱད་རྒྱལ་པོའི་དཀོར་མཛོད། སྨྲ་སྒོ་མཚོན་ཆའི་
མཆན་འགྲེལ། འཇམ་དཔལ་དཔའ་བོ་གཅིག་སྒྲུབ་ཀྱི་དཔེ་བྲིས་
སོགས་ཆོས་ཚན་བརྒྱ་དང་བཅུ་བཞི་ལྷག་མཛད། གསུང་རྩོམ་དེ་
དག་ཀྱང་ཚིག་སྡེབ་སྦྱོར་ལྷུར་བཞེས་མ་གནང་བར་དོན་གསལ་བར་་
བཤད་པ་ཁོ་ན་ལྷུར་བཞེས་སྟབས། གོ་བདེ་ཞིང་གོ་རིམ་མ་འཆོལ་
བས་མཁས་པ་རྣམས་ཀྱི་ཡིད་དབང་མེད་ཏུ་འཕྲོག་པའི་བསྟན་་་་་
བཅོས་ཤ་སྟག་ཡིན། །
སྐུ་ཚེ་ཧྲིལ་པོ་འཆད་རྩོད་རྩོམ་གསུམ་དང་ཐོས་བསམ་སྒོམ་
གསུམ་གྱིས་བསྟན་འགྲོའི་དོན་རྒྱ་ཆེར་མཛད་པ་དང་། དགུང་
གྲངས་བཅུ་གསུམ་ནས་བདུན་ཅུའི་བར་བགྲང་བྱ་ལྔ་བཅུ་རྩ་བདུན་་
ལ་དཔལ་ས་སྐྱའི་གདན་ས་བསྐྱངས། འདི་གདུང་རབས་འགའ་ཞིག་
ན་དགུང་ལོ་ཉེར་དྲུག་པ་ནས་བདུན་ཅུའི་བར་ལོ་ཞེ་ལྔ་གདན་ས་་་་་
མཛད་པར་ཡང་འཁོད་འདུག གང་ལྟར་ཡང་ཆོས་དང་སྲིད་ཀྱི་བྱ་
• 44



བ་གང་ཐད་ནས་ཕན་པ་ལྷུར་བཞེས་གནང་། ལུང་རྟོགས་ཀྱི་བསྟན་
པ་ཉམས་པ་སོར་ཆུད་དང་མི་ཉམས་གོང་འཕེལ་གྱིས་མཛད་རྗེས་བླ་
ན་མེད་པ་བཞག་ཡོད།
མཐར་དགུང་ལོ་བདུན་ཅུ་ཕེབས་པ་རབ་བྱུང་བཞི་པའི་མེ་
བྱི་(༡༢ ༡༦)ལོའི་ཟླ་བ་གཉིས་པའི་ཚེས་བཅུ་གཉིས་ལ་རེ་ཞིག་ཞིང་
འདིར་སྐུའི་བཀོད་པ་བསྡུས་སོ།།
ཐུགས་སྲས་ཀྱི་སློབ་བུ་ཡང་། ས་སྐྱ་པཎྜི་ཏ་ཀུན་དགའ་
རྒྱལ་མཚན་དང་དབང་ཕྱུག་གྲགས་པ་སོགས་མཁས་གྲུབ་གཉིས་ལྡན་
དང་། སྐད་གྲགས་ཆེ་བའི་སློབ་མ་ཤིན་ཏུ་མང་ངོ༌།།
གསུང་རྩོམ་ཡང་སྡེ་དགེ་པར་མ་ལྡེབ་རིང་པོད་བཞི་་་་་
བཞུགས་ཡོད།།
ས་སྐྱ་པཎྜི་ཏ་ཀུན་དགའ་རྒྱལ་མཚན་གྱི་
རྣམ་ཐར་མདོར་བསྡུས།
ས་སྐྱ་པཎྜི་ཏ་ཀུན་དགའ་རྒྱལ་མཚན་ནི། དྲི་མེད་འཁོན་
གྱི་རིགས་རྒྱུད་གྲགས་པ་རྒྱལ་མཚན་གྱི་གཅུང་དཔལ་ཆེན་འོད་པོ་ལ་
• 45 •



མ་གཅིག་གར་ཕུ་མ་ཉི་ཕྲི་ལྕམ་ཁབ་ཏུ་བཞེས་པ་ལ་སྲས་གཉིས་་་་་
འཁྲུངས་པའི་ཆེ་བ། ཡབ་དགུང་ལོ་སོ་གསུམ་དུ་ཕེབས་པ་རབ་བྱུང་
གསུམ་པའི་ཆུ་སྟག་(༡༡༨༢）ལོའི་ཟླ་བ་གཉིས་པའི་ཚེས་ཉེར་དྲུག་
ལ་སྐུ་བལྟམས། མཚན་དཔལ་ལྡན་དོན་གྲུབ་གསོལ། སྐུ་ཤིན་ཏུ་
གཞོན་པའི་དུས་ནས་ཡབ་ཀྱི་དྲུང་དུ་འབྲི་ཀློག་དང་། གསང་སྔགས་
ཀྱི་དབང་ཁྲིད་མན་ངག་དུ་མ་ཞུས་ཤིང་། གསོ་བྱེད་ཀྱི་གཞུང་མན་
ངག་འགའ་ཞིག་ཀྱང་གསན། ཤེས་བྱའི་གནས་ཀུན་ལ་ཐོགས་མེད་
དུ་འཇུག་པའི་མཁྱེན་རབ་ཀྱི་གཏེར་བརྡོལ། གཙོ་བོར་རྗེ་བཙུན་
གྲགས་པ་རྒྱལ་མཚན་སློབ་དཔོན་དུ་བསྟེན་ནས། སྔགས་ཀྱི་ཟབ་
ཆོས་མཐའ་དག་བུམ་པ་གང་བྱོའི་ཚུལ་གྱིས་གསན་ཅིང་། གསོ་བྱེད་
སྐོར་ཡང་ཡན་ལག་བརྒྱད་པའི་རྩ་འགྲེལ་སོགས་གསན། རྟེན་དགེ་
བསྙེན་གྱི་སྡོམ་པ་མནོས། མཚན་ཀུན་དགའ་རྒྱལ་མཚན་ཞེས་པ་
གནང་། དགུ་གྲངས་བཅོ་ལྔར་ཕེབས་པའི་དུས་སུ་ཡབ་མེས་ཀྱི་ཆོས་
མ་ལུས་པ་ཐུགས་སུ་ཆུད་པར་མཛད། དགུང་ལོ་བཅུ་དགུ་པར་དགེ་
བའི་བཤེས་གཉེན་ཁུ་སྟོན་མདུན་བྱམས་ཆོས་སྡེ་ལྔ་དང༌། ཚད་མ་
ཀུན་བཏུས་སོགས་གསན། དགུང་ལོ་ཉི་ཤུ་པར་གཙང་ཉང་སྟོད་
རྐྱང་ཐུར་དུ་ཕེབས་ནས། མཚུར་སྟོན་གཞོན་ནུ་སེང་གེ་ལ། ཚད་མ་
རྣམ་ངེས་ཀྱི་བསྟན་བཅོས་ཆ་ཚང་གསན། དགུང་ལོ་ཉེར་གཉིས་
པར། གཙང་ཆུ་མིག་རིང་མོར་ཁ་ཆེའི་པཎ་ཆེན་ཤཱཀྱ་ཤྲཱི་མཇལ་
46 •



ཞིང་། ཚད་མ་ཆོས་མཆོག་གསན། མི་རིང་བར་ཡབ་སྙུན་གྱིས་ཟིན་
པར་བརྟེན་ཆུ་མིག་རི་མོ་ནས་ཡར་ས་སྐྱར་བྱོན། སྐབས་དེར་ཡབ་
དཔལ་ཆེན་འོད་པོ་དགུང་ལོ་ང་བཞིར་ཕེབས་པ་དེ་ཉིད་ཆུ་ཕག་་་་་་
（༡༢༠༣）ལོའི་ཟླ་བ་ལྔ་པའི་ཚེས་གཅིག་ཉིན་དུས་ཀྱི་ཆོས་ཉིད་དུ་་་
གཤེགས། ཡབ་ཀྱི་རྗེས་སུ་དགེ་རྫོགས་ཀྱི་བྱ་བ་རྒྱ་ཆེན་བསྒྲུབས། ལོ་
དེར་དབྱར་ཆོས་པ་མང་དུ་བྱུང་བས་རྣམ་ངེས་དབུ་ནས་ཆོས་ཐུན་་་་་
གཅིག་དང་། གཞན་དོན་ལེའུ་ནས་ཆོས་ཐུན་གཅིག་བཙུགས་ཏེ་
ཉིན་རེ་ལ་ཆོས་ཐུན་གཉིས་རེ་བཤད་པས་ཟླ་བ་གཅིག་ལ་རྣམ་ངེས་་་་
ཚར་གཅིག་གསུངས།
དགུང་གྲངས་ཉེར་ལྔར་ཕེབས་པ་ན། ལོ་སྟོན་རྡོ་རྗེ་དབང་
ཕྱུག་གིས་བཞེངས་པའི་ཉང་སྨད་རྒྱན་གོང་གི་གཙུག་ལག་ཁང་དུ།
པཎ་ཆེན་ཤཱཀྱ་ཤིས་མཁན་པོ་དང་། སྤྱི་བོ་ལྷས་པས་ལས་སློབ།
དོན་མོ་རི་པས་གསང་སྟོན་མཛད་དེ་དགེ་འདུན་རྒྱ་མཚོ་ལྟ་བུའི་་་་་
དབུས་སུ་བསྙེན་པར་རྫོགས་པར་མཛད་དོ།།
ལོ་དེར་སློབ་དཔོན་དེའི་མདུན་དུ་སྒྲའི་བསྟན་བཅོས་སྙིང་་་
པོ་བསྡུས་པའི་སྟོད་དང་། ཚད་མ་རྣམ་འགྲེལ། ཚད་མ་ཀུན་བཏུས་
སོགས་ཚད་མའི་སྐོར་དང་འདུལ་བ་དང་ཕར་ཕྱིན་སོགས་མདོ་ཆོས་་
མང་པོ་གསན། འདོར་ན་ཁ་ཆེ་པཎ་ཆེན་ཤཱཀྱ་ཤྲཱི་ནི་ཁོང་གི་སློབ་
，47 •



དཔོན་གཙོ་བོ་ཡིན་པས་པཎྜི་ཏ་རབ་བྱུང་གསུམ་པའི་ཤིང་་་་་
（༡༢༠༤）ལོ་ལ་བོད་དུ་བྱོན་ནས་རབ་བྱུང་བཞི་པའི་ཤིང་ཁྱི་་་་་
(༡༢ ༡༤)ལོའི་བར་བོད་དུ་ལོ་བཅུ་གཅིག་བཞུགས་པའི་རིང་སྒྲ་་་་
དང་ཚད་མ་འདུལ་མངོན་མདོ་སྡེའི་སྐོར་གྱི་ཟབ་ཆོས་རྣམས་བུམ་པ་
གང་བྱོའི་ཚུལ་གྱིས་གསན་ཏེ་སྒྲ་ཚད་མདོ་ཆོས་ཀུན་ལ་མཁས་པའི་་་
རྩེར་སོན། །
བལ་པོའི་པཎྜི་ཏ་སཾ་བྷ་བཱི་མདུན་དུ། སྒྲ་ཀ་ཙན་དབྱངས་
གསུམ། སྙན་ངག་མེ་ལོང་མ། སྡེབ་སྦྱོར་དང་མངོན་བརྗོད། གཏན་
ཚིགས་རིག་པ་སོགས་ཐུན་མོང་གི་རིག་གནས་མང་པོ་གསན་ཅིང་་་་
བོད་སྐད་དུའང་འགའ་ཞིག་བསྒྱུར། རི་མོ་དང་ལྷ་སྐུའི་ཆག་ཚད་
དང་ཡིག་གཟུགས་སྣ་ཚོགས་ནོར་བུ་དང་ས་བརྟག་པ་སོགས་བརྟག་་
པ་སྣ་ཚོགས་བཅས་བཟོ་པའི་གནས་ཀུན་ལ་མཁྱེན་པ་རབ་ཏུ་རྒྱས་་་
ཤིང་། ས་ཆེན་ཀུན་དགའ་སྙིང་པོའི་ནང་རྟེན་དབུ་རྩེ་རྙིང་མ་ནང་
བཞུགས་པའི་འཇམ་པའི་དབྱངས་ཀྱི་སྐུ་གཟུགས་ལ་རུ་ཤིང་དང་སྨྲ་
བཟོ་སོགས་རང་ཉིད་སྐུ་ངོ་མས་མཛད་པར་མ་ཚད། རྩ་རྒྱུད་ནས་
བཤད་པའི་བྲིས་སྐུའི་བཀོད་པ་ཆ་ཚང་དར་དཀར་པོའི་ངོས་ལ་བྲིས་
པ་དང་། དཔལ་བསམ་ཡས་ཀྱི་གཙུག་ལག་ཁང་གི་གྱང་ངོས་སུ་
འཇམ་དབྱངས་ཀྱི་སྐུ་བརྙན་ངོ་མཚར་ཅན་ཕྱག་བྲིས་མཛད་པ་་་་་
• 48



སོགས་ཕྱག་རྗེས་མང་དུ་བཞག་ཅིང་། ཆག་ཚད་ཀྱི་བསྟན་བཅོས་
ཀྱང་བརྩམས།
ཚད་མའི་བསྟན་བཅོས་རྒྱ་གཞུང་ཡོད་ཚད་གཟིགས་ཏེ་་་་
ཞིབ་དཔྱད་མཐིལ་ཕྱིན་མཛད་ཅིང་། དེ་དག་གི་སྙིང་པོ་མ་ལུས་པ་
གཅིག་ཏུ་བསྡུས་ཏེ་དོན་རྟོགས་སླ་ལ་ཚིག་སྡེབ་ལེགས་པ། བོད་རང་
གི་ཁྱད་ཆོས་དང་ལྡན་པའི་ཚད་མའི་བསྟན་བཅོས་ཚད་མ་རིག་་་་་་
གཏེར་རང་འགྲེལ་དང་བཅས་བ་བརྩམས། རྒྱ་གར་ནས་བོད་དུ་
ཡོང་ནས་ནང་པའི་བསྟན་པ་ལ་རྒོལ་བར་བྱེད་པའི་མུ་སྟེགས་པའི་་་་
སྟོན་པ་འཕྲོག་བྱེད་དགའ་བོ་སོགས་རྩོད་པའི་སྒོ་ནས་སུན་ཕྱུང་ནས་
ནང་པའི་བསྟན་པར་བཀོད། རྒྱ་བོད་ཀུན་ཏུ་མ་ཧཱ་པཎྜི་ཏའི་མཚན་
སྙན་ཐོབ། དབུ་གདུགས་བཅུ་གསུམ་ཐོབ་པར་གྲགས།
རིག་གནས་ཆུང་བར་གྲགས་པའི་སྐོར་ལ་སྙན་ངག་མཁས་་
པའི་ཁ་རྒྱན། མངོན་བརྗོད་ཚིག་གི་གཏེར། སྡེབ་སྦྱོར་མེ་ཏོག་ཆུན་
པོ། ཟློས་གར་རབ་དགའི་འཇུག་པ། རོལ་མོའི་བསྟན་བཅོས་སོགས་
ཚིག་སྙན་འཇེབས་ལྡན་ལ་དོན་སྙིང་བཅུད་བསྡུས་པ་མང་པོ་་་་
བརྩམས་ཤིང་འཆད་སྤེལ་ཡང་མཛད་དེ་སྐབས་དེར་རིག་གནས་པ་་་
ཤིན་ཏུ་དཀོན་པའི་དུས་སུ་བོད་ཀྱི་རིག་གནས་སྤྱིའི་རྨང་གཞི་གསར་
དུ་བཏིང་། ཁྱད་པར་ལུགས་གཉིས་ཀྱི་བླ་དོར་ཚུལ་བཞིན་འབྱེད་
པའི་བསྟན་བཅོས་ལེགས་བཤད་རིན་པོ་ཆེའི་གཏེར་ཞེས་བྱ་བ་དེ་་
• 49



སང་འཛམ་གླིང་ཡོངས་སུ་སྙན་གྲགས་ཀྱིས་ཁྱབ་པ་དེ་བརྩམས་པས་་
བོད་ཀྱི་ཆོས་སྲིད་ཀྱི་བྱ་བར་ལེགས་ཉེས་འབྱེད་པའི་བློ་མིག་གསར་དུ་
ཕྱེས་ཤིང་། མི་རྣམས་ཇི་ལྟར་འཚོ་བའི་སྐོར་ལ་བསླབ་སྟོན་བྱེད་པའི་
སློབ་དཔོན་དང་། མེད་ཐབས་མེད་པའི་འཚོ་བའི་སློབ་དེབ་ཅིག་ཏུ་
གྱུར། དཔལ་བསམ་ཡས་ཀྱི་བཙན་པོ་ཤཱཀྱ་མགོན་གྱིས་གདན་དྲངས་
ཏེ་བསམ་ཡས་ཀྱི་གདན་སར་བཞུགས་སུ་གསོལ། ཀཱ་མ་ལ་ཤཱི་ལའི་
གསེར་ཁྲིར་བཞུགས་ནས་འཆད་ཉན་རྒྱ་ཆེ་མཛད་ཅིང་བསྟན་པ་བྱི་་
དོར་དང་བྱང་ལྡེབས་ངོར་འཇམ་དབྱངས་ཀྱི་སྐུ་བརྙན་ཕྱག་བྲིས་་་་་
མཛད། སྔོན་གྱི་ཆོས་རྒྱལ་རྣམས་ལ་བསྔགས་པའི་ཚིགས་སུ་བཅད་
པ་བརྩམས། དེ་ནས་བཟུང་བསམ་ཡས་ཀྱི་གདན་ས་ས་སྐྱ་ནས་
འཛིན་པ་ཞིག་བྱུང་བར་མངོན།
དགུང་ལོ་རེ་གཅིག་པ་ཆུ་སྟག་ (༡༢༤༢）ལོར་བླ་མའི་་་་
བཀའ་ལྟར་སྔོན་འགྲོའི་ཆོས་འཁོར་ཆེན་པོ་བསྐོར། རེ་གཉིས་པ་ཆུ་
ཡོས་ (༡༢༤༣）ལོར་ཧོར་རྒྱལ་གོ་དན་གྱིས་གདན་འདྲེན་གྱི་ཡི་གེ་་
དངོས་འབུལ་སྤོམ་ཆེན་བཅས་ཁྱེར་བའི་ཕོ་ཉ་མངགས་པ་འབྱོར།
གདན་ཞུའི་ཡི་གེར་འཇིགས་སློང་གི་ཚིག་འདི་ལྟར། ངས་མཐའ་ཡི་
ཁྲིམས་ར་བླངས། དམག་དཔུང་ཆེན་པོས་བརྡ་དེད་བྱས་ནས་སེམས་
ཅན་མང་པོ་ལ་གནོད་པ་བྱས་ན་མི་སྐྲག་པ་ཨེ་ཡིན། དེས་ན་སངས་
རྒྱས་ཀྱི་བསྟན་པ་དང་སོམས་ཅན་མང་པོ་ལ་སོམས་ལ་ཁྱོད་མགྱོགས་
• 50



པར་ཤོག་ཅེས་འཁོད།
དེ་ལྟར་འཇིགས་སྐུལ་དང་བྱ་དགའ་ཟུང་འབྲེལ་སྒོ་ནས་་་་་
ཧོར་ཡུལ་དུ་ཡོང་དགོས་པར་བཙན་བཀའ་གནང་། སྐབས་དེར་
ཁོང་གི་ཐུགས་དགོངས་འདི་ལྟར་བཞེས་ཏེ། རང་རེ་བོད་འདི་སིལ་
བུར་ཐོར་ནས་བཟུང་ནང་འཁྲུག་ཁོ་ནས་དུས་འདའ་ཞིང་དེང་སང་
ཡང་ཆོས་ལུགས་གྲུབ་མཐའ་སོ་སོའི་བླ་དཔོན་དང་ས་གནས་ཀྱི་འགོ་
པ་ཁག་གིས་རང་རང་གི་ཆོས་གཞིས་མངའ་འབངས་རྩོད་རེས་་་་་
དང་། རང་རང་གི་གྲུབ་མཐའ་དང་མངའ་རིས་ལ་ཕན་པ་ཁོ་ན་
དོན་དུ་གཉེར་ནས་བོད་སྤྱི་པའི་བསམ་པ་མེད་པར་བརྟེན། དབུས་
གཙང་ཁམས་གསུམ་དུ་ཧོར་དམག་འཛུལ་ནས་བསྲེགས་གསོད་་་་་
ཕྱོགས་གསུམ་གྱི་ཁྲག་གི་ཁ་ལོ་བསྒྱུར་བ་ལ། ཕར་རྒོལ་གྱི་ནུས་པ་
མེད་པར་གཅིག་རྗེས་གཉིས་མཐུད་དུ་མགོ་བཏགས་ཞུས་པར་བལྟས་
ན། འགོག་རྒོལ་བྱེད་པ་ནི་གནས་སྐབས་གནས་མ་ཡིན་པས། །
འཇམ་པོའི་ཐབས་ལ་བརྟེན་ནས་དམ་པའི་ཆོས་ཀྱི་ཞགས་པ་བརྟན་
པོ་དེས་ཧོར་གྱི་དམག་ངན་འབྲོང་རྒོད་དེའི་རྐང་ལག་བཅིང་ཐུབ་ན་
བོད་དང་སྐྱེ་འགྲོ་ཡོངས་ལ་ཕན་པ་བླ་ན་མེད་པ་ཞིག་འབྱུང་བར་་་་་
ངེས་སོ་དགོངས་ནས་ན་ཚོད་ཤིན་ཏུ་སྨིན་ཡང་སྐུ་སྲོག་ལ་ཕོངས་པ་་་
མེད་པར་ཧོར་ཡུལ་དུ་འབྱོན་རྒྱུར་ཐུགས་ཐག་བཅད།
དེ་ནས་རིམ་གྱིས་ས་སྐྱ་ནས་ཁྲོ་ཕུ་དང་། སྣར་ཐང་།



བསམ་འགྲུབ་རྩེ། རིན་སྤུངས་སོགས་སུ་བྱོན་ནས་ཆོས་འཁོར་
བསྐོར། ཟུལ་ཕུ་རུ་འགྲོ་མགོན་ཆོས་རྒྱལ་འཕགས་པ་དགུང་ལོ་
བཅུར་ཕེབས་པ་དེའི་གཙུག་ཕུད་བཞེས་ནས་མཉམ་དུ་ཁྲིད། གསང་
ཕུ་ནེའུ་ཐོག་དང་འབྲི་ཁུང་བཅས་སུ་བྱོན། འབྲི་ཁུང་སྐྱོབས་པ་
འཇིག་རྟེན་གསུམ་མགོན་གྱིས་བསུ་བ་རྒྱ་ཆེར་བྱས་ཏེ་འབྲི་ཁུང་ལ་་་
ཤེད་མོང་བཟང་པོ་སྩོལ་ཅིག་ཅེས་གསོལ་བ་བཏབ། དེ་ནས་རིམ་
གྱིས་ཁམས་སུ་བྱོན། ཀཿཐོག་དབུ་འོད་ཡེ་ཤེས་འབུམ་གྱིས་རབ་
གནས་ཀྱི་ཆོ་ག་མཛད་པར་གསོལ་བ་བཏབ་པས་ཞལ་གྱིས་བཞེས།
བགེགས་སྐྲོད་པ་དེ་ངེད་རྙིང་མ་བས་བྱེད། ཡེ་ཤེས་པ་བཞུགས་པ་ལ་
ཁྱེད་གསར་མ་བས་མཛད་ཅེས་ཞུས་པར་བརྟེན་རབ་གནས་ཀྱི་་་་་
བཀའ་དྲིན་བསྩལ། འབའ་ཐང་བརྒྱུད་ལི་ཐང་ནས་ཉག་ཆུ་བསྒྲལ་
ཏེ་རབ་སྒང་དང་། དེ་ནས་བཞག་ར་ལྷ་རྩེ་བརྒྱུད་དར་རྩེ་མདོར་
ཕེབས། མགོ་ཐོམ་ཡུལ་གྱི་སྐད་རིགས་མི་གཅིག་པའི་མི་མང་པོ་ཡང་
སངས་རྒྱས་པ་ལ་བཙུད། ཧ་ཀ་ལིང་རྩེ་རྒྱུད་ནས་ཤིན་ཏུ་དང་།
གླང་ཆེན་འགྱིང་རི་དང་། ཀོང་ཚེ་འཕྲུལ་རྒྱལ་གྱིས་བཞེངས་པའི་
རྒྱལ་བའི་སྐུ་མཇལ་ནས་ཉིན་ཞག་བཅུ་འདས་པའི་མཚམས་བློན་པོ་་་
མགར་བྱོན་མྱོང་བའི་རྐྱང་མི་ནས་འབབ་མི་ཆུ་བོ་བརྒལ་ཏེ་རི་བོ་རྩེ་་
ལྔ་ནས་ཡུལ་བྱང་ངོས་ཀྱི་མི་ཉག་ཏུ་བྱོན། དེ་ཚེ་མདོ་ཁམས་སྟོན་པ་
བློ་གྲོས་རབ་གསལ་སོགས་ཀྱི་ཆོས་ཀྱི་དྲིས་ལན་མང་དུ་གནང་།
• 52，



དེ་ ནས་ དགུང་ ལོ་ དྲུག་ ཅུ་ རྩི་ ལྔ་ བཞེས་ པ་ མེ་ ་་་་
(༡༢༤༦）ལོའི་ཟླ་བ་བརྒྱད་པ་ལ་ཧོར་རྒྱལ་པོའི་རྒྱལ་ས་ལང་གྲུར་་
གདན་ཕེབས་ཏེ་དེའི་དུས་སུ་རྒྱལ་པོ་གོ་དན། གོ་ཡུག་གན་རྒྱལ་སར་
སྟོན་པ་ལ་ཧོར་ཡུལ་དུ་བཞུད་ནས་ཚུར་བྱོན་པ་དང་མེ་ལུག་་་་
（༡༢༤༧)ལོའི་ཟླ་བ་དང་པོར་མཇལ། རྒྱལ་པོ་ལ་ཆོས་དང་འཇིག་
རྟེན་ལུགས་ཀྱི་གསུང་གླེང་མང་དུ་མཛད། རྒྱལ་པོ་མཉེས་ཏེ་དེང་
ཕན་ཆད་གྲལ་གྱི་མགོར་བླ་མ་བ་བཞུགས་ལ། སྨོན་ལམ་ཐོབ་ཅིག་
ཅེས་ལུང་ཕེབས། དེ་ནས་ཧོར་གྱི་རྒྱལ་ཁམས་སུ་རབ་ཏུ་བྱུང་བའི་
དབུ་འཕངས་དགུང་དུ་བསྟོད། སྐབས་ཤིག་ན་རྒྱལ་པོ་ལ་མཛེ་ནད་
བྱུང་བས་ཆབ་གཏོར་འཇམ་དཔལ་མ་དང་འཕགས་པ་སེངྒེ་སྒྲའི་ཆོ་་
ག་མཛད་པས་རྒྱལ་པོ་ནད་ལས་ཐར་བས་ཤིན་ཏུ་དད། ཐེག་ཆེན་
སེམས་བསྐྱེད་སོགས་ཟབ་པ་དང་རྒྱ་ཆེ་བའི་ཆོས་དུ་མ་ཞུས། མཆོད་
གནས་ཀྱི་ཕུད་དུ་བཀུར། སྐད་རིགས་མི་གཅིག་པའི་འགྲོ་བ་ཆོས་ལ་
མི་དད་པ་རྣམས་ཆོས་ལམ་དུ་ཚུད་པར་གནང་། །
དེ་ནས་བོད་དུ་འབྱོན་པ་བས་བྱང་ཕྱོགས་སུ་བཞུགས་ན་་་་
བོད་ཀྱི་བསྟན་སྲིད་ལ་ཕན་ཆེ་བར་གཟིགས་ནས་བོད་ཀྱི་གྲྭ་སློབ་་་་
རྣམས་ལ་གནང་སྦྱིན་མང་པོ་དང་ཆོས་ཀྱི་སྐྱེས་སུ་《བྱང་ཆུབ་སེམས་
དཔའི་ལམ་ལ་འཇུག་པའི་རིམ་པ་ཐུབ་པའི་དགོངས་པ་གསལ་་་་་
• 53 •



བ་》ཤེས་བྱ་བ་བསྐུར། ཚོགས་ཆོས་འདི་དབུས་གཙང་ཁམས་གསུམ་
དུ་ངས་ཐམས་ཅད་ལ་བཤད་པ་ཡིན་པས་ཡི་གེ་འདི་ལྟོས་ལ་ཤོད།།
འདི་བཞིན་ཉམས་སུ་ལོང་ཞེས་བཀའ་བསྩལ། རྒྱ་བོད་ཧོར་གསུམ་
དུ་ཆོས་སྲིད་ལུགས་གཉིས་ཀྱི་ལེགས་ཉེས་འབྱེད་པའི་བློ་གྲོས་ཀྱི་སྣང་
བ་དམ་པ་བསྩལ། ཡུལ་དུས་ཀུན་ཏུ་དམ་པའི་བྱ་བ་ཁོ་ནར་བརྩོན།
མདོར་ན་སྐུ་ཚེ་ཧྲིལ་པོར་སངས་རྒྱས་ཀྱི་བསྟན་པ་དང་བོད་མི་རིགས་
ཀྱི་ལ་རྒྱ་དང་ཕུགས་བསམ་ཁོ་ནར་ཐུགས་བརྩོན་མཛད་དེ་དུས་་་་་
འདའ་བར་གནང་།
དགུང་ལོ་བདུན་ཅུར་ཕེབས་པ་ན། དབོན་འཕགས་པ་
དགུང་ན་བཅུ་བདུན་ལས་སོན་མེད་ཀྱང་ཐུགས་རིག་གསལ་ཞིང་་་་་
ལུགས་གཉིས་ཀྱི་བསླབ་བྱ་ཡང་ཡུན་རིང་ཙམ་ཐོབ་པར་བརྟེན་མ་་་་་
འོངས་པར་ཆོས་སྲིད་ཀྱི་འགན་ཤུལ་འཛིན་བྱ་རྒྱུར་དགོངས་ནས་་་་་
ཆོས་དུང་དཀར་པོ་དང་སྐུ་ཉིད་ཀྱི་ལྷུང་བཟེད་སོགས་དང་སློབ་མའི་
ཚོགས་རྣམས་ཀྱང་གཏད་དེ། ་ད་ནས་བཟུང་བསྟན་འགྲོའི་དོན་
རླབས་པོ་ཆེ་སྒྲུབས་ཤིག་ཅེས་བསྒོས། དེ་ནས་མི་རིང་བར་ལང་གྲུའུ་
སྤྲུལ་པའི་སྡེ་ཞེས་བྱ་བར། བོད་རབ་བྱུང་བཞི་པའི་ལྕགས་ཕག་
(༡༢༥ ༡) ལོའི་ཟླ་བ་བཅུ་གཅིག་པའི་ཚེས་བཅུ་བཞི་ཉིན་སྐྱ་རེངས་
ཤར་བ་ཙམ་ལ་རྡོ་རྗེ་དྲིལ་བུ་ཕྱག་གཉིས་ཀྱིས་ཐུགས་ཀར་བསྣོལ་་་་་
• 54 •



ཐབས་སུ་འཛིན་ནས་ཡོངས་སུ་མྱ་ངན་ལས་འདའ་པའི་ཚུལ་བསྟན་་
ཏོ། །
བདག་ཉིད་ཆེན་པོ་འདི་ཡི་གདན་ས་ཆེ་བ་དཔལ་ལྡན་ས་་་་
སྐུ། བྱང་ཕྱོགས་ལིང་ཆུར་རྩེར་ཁབ། བར་པ་བསམ་ཡས། ཉ་སྟོད་
རྐྱང་ཐུར། ཤང་སྲེགས་ཤིང༌། ཆུང་བ་དབུས་གཙང་ཁམས་གསུམ་
ན་ཤིན་ཏུ་མང་བར་བདག་གཉེར་མཛད་ནས་སྤྱིར་མདོ་སྔགས་ཁྱད་་
པར་རྣམ་འགྲེལ་སོགས་མཚན་ཉིད་ཀྱི་བཤད་སྲོལ་ཧ་ཅང་དར་རྒྱས་་་
བྱུང་།
བསྟན་རྒྱུན་འཛིན་པའི་སློབ་བུ་ཡང་ཐུགས་སྲས་འགྲོ་་་་
མགོན་ཆོས་རྒྱལ་འཕགས་པ། མཚན་ཉིད་ཀྱི་ཚོགས་དཔོན་འུ་ཡུག་
པ་རིག་པའི་སེངྒེ། སྔགས་ཀྱི་ཚོགས་དཔོན་ཞང་བཙུན་མདོ་སྡེ་
དཔལ། སྤྱི་དཔོན་ཏེ་ཉེ་གནས་སུ་དགེ་བཤེས་ཤཱཀྱ་བཟང་པོ་སོགས་
རྒྱ་བོད་ཧོར་གསུམ་དུ་མཁས་དང་གྲུབ་པའི་སློབ་མ་མང་དུ་འཕེལ།
བཀའ་འབུམ་ལྡེབ་རིང་མ་སྡེ་དགེའི་པར་མ་པོད་གསུམ་སྟེ་ཆོས་ཚན་
བརྒྱ་དང་བདུན། ཤོག་གྲངས་དགུ་བརྒྱ་དང་དྲུག་བཞུགས་སོ།།
• 55 •



རྒོད་ཚང་པ་མགོན་པོ་རྡོ་རྗེའི་རྣམ་
ཐར་མདོར་བསྡུས།
རྒོད་ཚང་པ་མགོན་པོ་རྡོ་རྗེ་ནི། འབྲུག་རྭ་ལུང་དགོན་
གསར་དུ་འདེབས་པ་པོ་འགྲོ་མགོན་གཙང་པ་རྒྱ་རས་ཡེ་ཤེས་རྡོ་རྗེ་་་
ཞེས་མཁས་གྲུབ་ཀྱི་སྙན་པ་ས་སྟེང་ན་ཁྱབ་པ་དེ་ལ་རང་དང་རྟོགས་་
པ་མཉམ་པའི་བུ་ཆེན་དྲུག་ཡོད་པའི་ནང་ནས་མཁྱེན་པ་ཐོགས་པ་་་
མེད་ཅིང་ཉམས་རྟོགས་མཐའ་རུ་ཕྱིན་པ་སྟེ། ལྷོ་བྲག་དོལ་པོ་ཆུང་གི་
ཡུལ་དུ་རབ་བྱུང་གསུམ་པའི་ས་བྱ་(༡༡༨༩)ལོར་འཁྲུངས། གཙང་
ལས་སྟོད་རྒོད་ཚང་རི་ཁྲོད་དུ་ཡུན་རིང་པོར་མཚམས་བཞུགས་པས་་
རྒོད་ཚང་པ་ཞེས་པའི་མཚན་རྒྱུན་ཆགས་སུ་གྱུར། དགུང་ལོ་གཞོན་
ནུའི་དུས་ནས་བླ་མར་མོས་གུས་ཆེ་བས་བླ་མས་ཅི་གསུང་བཀའ་སྒྲུབ་
བྱེད་པའི་གོམས་གཤིས་ཆགས། བླ་མའི་མདུན་བཀའ་བརྒྱུད་པའི་
ཟབ་ཆོས་ཀུན་བུམ་པ་གང་བྱོའི་ཚུལ་གྱིས་ཞུས། རྗེས་བླ་མའི་བཀའ་
ལྟར་སྒྲུབ་གནས་ཁྱད་པར་ཅན་ལྷོ་བྲག་མཁར་ཆུ། གངས་ཏི་སེ། རྩྭ་
རི་ཁྱུང་དཀར། སྟེང་འབྲོའི་རི་ཁྲོད། རྒྱ་གར་ནུབ་ཕྱོགས་ཀྱི་ཛ་ལན་
• 56 •



དྷ་ར་སོགས་སུ་རྗེ་མི་ལ་རས་པ་ཇི་བཞིན་དཀའ་སྤྱད་སྙིང་རུས་ཀྱིས་་
སྒོམ་སྒྲུབ་མཛད། དཔེར་ན་སྟེང་འབྲོའི་རི་ཁྲོད་དུ་འདག་སྦྱར་ལོ་
གསུམ་བཞུགས་རིང་འཚོ་བ་ཤིན་ཏུ་ངན་ངོན་ལ་བརྟེན་པས་སྐུ་ལུས་
རིད་ཅིང་ཉམས་ཞན་དུ་གྱུར་ཀྱང་རྒྱུན་འཁྱོངས་མཛད། ཚོགས་པ་
ཡང་དྲུག་ཅུ་ལྷག་ཙམ་འདུས་ཏེ་ཟབ་ཆོས་ཞུས། ་དོལ་དང་རྩྭ་རི་
སོགས་ལ་འདག་སྦྱར་བྱས་ནས་བཞུགས་དུས། ས་ནད་དང་ཤིག་
ནད་ཐེངས་མང་གིས་མནར་ཡང་ཅི་མི་སྙམ་པར་ཉམས་ལེན་ཁོ་ནར་
འབད་པས་ནད་རེ་རེ་བཞིན་ལྷག་མེད་དུ་ཡལ། ཁོང་ནི་འཚོ་བ་ཞན་
ལ་སྐུ་གཟུགས་ཅི་ཙམ་གཅོང་དུ་གྱུར་ཀྱང་། ཐུགས་དགྱེས་སྤྲོ་ཁོ་ནའི་
ངང་ལ་བཞུགས་ཤིང་། སློབ་མར་ཆོས་གསུངས་པ་ན་ཡང་མགུར་ཁོ་
ནས་ གསུངས་པ་དང་འཕྲིན་ཡིག་རྣམས་ཀྱང་མགུར་མ་ཁོ་ན་་་་་་
གནང་། སྟོད་རྒོད་ཚང་དང་། སྟེང་འབྲོ། གཉའ་ནམ། བདེ་ཆེན་
སྟེང་། བར་འབྲོག་རྡོ་རྗེ་གླིང་། ཛ་ལན་དྷ་རའི་གླིང་ཕྲན་བཅས་སུ་
དགོན་གནས་བཏབ་ཅིང་། སྒྲུབ་པ་ཕོ་མོའི་ཚོགས་པ་མང་པོ་
བཙུགས། དབང་ལུང་མན་ངག་ཐོབ་པའི་སློབ་མ་མཐའ་ཡས་པ་
སྤེལ་བའི་ནང་ནས། རང་དང་མཉམ་པའི་བུ་ཆེན་བརྒྱད་དེ།
དཔལ་ལྡན་ཡང་དགོན་པ། ནེ་རིངས་པ། བ་རི་བ། ཕུ་རི་བ། མ་
བདུན་པ། མོད་བོ་ཆེ་བ། གངས་པ། སྤྱི་དཀར་བོའོ། རང་ལས་
མཁས་པའི་བུ་ཆེན་གཅིག་ཅེས་པ་འདི། ལ་ལས་ཡང་དགོན་པ་ལ་
。 57.



ངོས་འཛིན་པ་དང་། ལ་ལས་ཨུ་རྒྱན་པ་ལ་ངོས་འཛིན་ཀྱང་། ཡིན་
ངེས་པ་ནི་ཨུ་རྒྱན་པ་ཡིན་པར་ངེས་སོ།།
དེ་ནས་བཟུང་སློབ་ཡང་སློབ་རྣམས་ཀྱིས་དགོན་གསར་་་་་
འདེབས་དང་ཆོས་འཆད་ཉན་མཛད་དེ་དཔལ་ལྡན་འབྲུག་པ་བཀའ་
བརྒྱུད་ཀྱི་བསྟན་པ་ཉི་མ་ཤར་བ་ལྟར་གྱུར་ཅིང་། སྟོད་འབྲུག་དང་
སྨད་འབྲུག་ཅེས་ཁག་གཉིས་སུ་གྱུར་ཏོ། །དགུང་ལོ་བདུན་ཅུར་
ཕེབས་པ། བོད་རབ་བྱུང་བཞི་པའི་ས་རྟ་(༡༢༥༨）ལོའི་དབྱར་ཟླ་
འབྲིང་པོའི་ཡར་ཚེས་ལ། སློབ་དཔོན་གཞོན་སེང་དང་། སློབ་
དཔོན་དབང་ཕྱུག་རྒྱལ་མཚན་སློབ་དཔོན་རས་ཕུག་པ་སོགས་་་་་
ཆེན་མང་པོ་སྤྱན་སྔར་ཡོད་པ་རྣམས་ལ་ཆིག་ཐུབ་རྡོ་རྗེའི་མགུར་ཆུང་
འདི་ལྟར། ཁྱེད་འདིར་ཚོགས་སངས་རྒྱས་ཐོབ་འདོད་ཀུན། །ཐེག་
པའི་མཐར་ཐུག་གསང་སྔགས་ཡིན། །གསང་སྔགས་ཀྱི་སྙིང་པོ་མོས་
གུས་ཡིན། །མོས་གུས་ལམ་གྱི་ཆིག་ཐུབ་ཡིན། །མོས་གུས་ལམ་སྣ་མ་
ཤོར་ན། །འདི་ཕྱི་གཉིས་ཀྱི་དོན་ཆེན་འགྲུབ། །ཆིག་ཐུབ་རྡོ་རྗེའི་གླུ་
ཆུང་འདི། །སྙིང་གཏམ་ལགས་པས་ཐུགས་ལ་ཞོག བདག་ཅག་ཕ་
བུ་འབྲལ་མེད་དུ། །ཕྱིས་ཡང་ཡང་མཇལ་བའི་སྨོན་ལམ་ཤོག། །ཅེས་
ཞལ་འཛུམ་པ་དང་བཅས་ཏེ་འོག་མིན་དུ་གཤེགས་སོ།།
གསུང་རབ་ནི་རྣམ་ཐར་སྐོར་དང་ཆབ་ཤོག མགུར་སྣ་
ཚོགས།་ ལྟ་སྒོམ་ཉམས་ལེན་སྐོར་གྱི་མན་ངག་སྣ་ཚོགས་བཅས་མི་
• 58



རིགས་དཔེ་མཛོད་ཁང་དུ་བྲིས་མ་པོ་ཏི་གསུམ་གཞུགས་སོ།།
རྒྱལ་བ་ཡང་དགོན་པ་རྒྱལ་མཚན་དཔལ་གྱི་
རྣམ་ཐར་མདོར་བསྡུས།
བཀའ་བརྒྱུད་པའི་མཁས་གྲུབ་ཆེན་པོ་རྒྱལ་བ་ཡང་དགོན་
པ་ནི་རབ་བྱུང་བཞི་པའི་ཆུ་བྱ་（༡༢ ༡༣）ལོར་གཙང་ལྷ་གདོང་་་་་
དགོན་པར་འཁྲུངས། དགུང་ལོ་བཅུ་གསུམ་གྱི་བར་ལྷ་གདོང་དུ་
སློབ་གཉེར་ལ་འབད་དེ་བཞུགས། དེ་ནས་རབ་ཏུ་བྱུང་སྟེ་ཡང་
དགོན་གྱི་གྲྭ་པར་ཞུགས། རྩ་བའི་བླ་མ་རྒོད་ཚང་པ་དང་། ཀོ་བྲག་
པ་སོགས་བསྟེན་ནས་ཟབ་ཆོས་མ་ལུས་བུམ་པ་གང་བྱོའི་ཚུལ་གྱིས་་་་
ཞུས་ནས། རིག་གནས་སྤྱི་དང་། ཁྱད་པར་མདོ་སྔགས་ཀུན་གྱི་
བཅུད་འདུས་བཀའ་བརྒྱུད་པའི་ཕྱག་ཆེན་བླ་མ་གོང་མ་རྣམས་ཀྱི་་་་
ཕྱག་ལེན་ཚང་ལ་མ་ནོར་བ་ལག་བསྟར་མཛད་ཅིང་། སྐུ་ཚེ་ཧྲིལ་
པོར་མཚམས་བསྙེན་སྒྲུབ་ཁོ་ནས་དུས་འདའ་བར་མ་ཚད། སྐབས་
འགར་དཀྱིལ་དཀྲུང་མ་བཤིག་པར་ལོ་རེ་ཙམ་བཞུགས་པ་དང་་་་་་
འདག་སྦྱར་སྤྱིལ་པོར་ཡང་ཐེངས་མང་བཞུགས་པ་སོགས་དཀའ་སྤྱད་
• 59 •



ཚད་མེད་མཛད། སྐབས་དེར་དབུས་གཙང་དུ་སོག་དོར་རྟ་ནག་
པོའི་དགྲ་དམག་གིས་རྭ་སྒྲེང་དང་རྒྱལ་གྱི་དགོན་སོགས་བཅོམ་་་་་
ཞིང་། བླ་མ་སོ་སྟོན་སོགས་སྐྱ་སེར་ལྔ་བརྒྱ་ལྷག་དུས་གཅིག་ལ་
དམར་བསད་བཏང་། ས་འབྲི་སོགས་ནང་པའི་གྲུབ་མཐའ་རྣམས་
ཀྱིས་རང་ཉིད་མུ་མཐུད་གནས་ཐུབ་པའི་ཆེད་དུ་སོག་པོའི་དམག་་་་་
ངན་རེ་ལ་སྐྱབས་བཅོལ་ནས་བོད་མི་རིགས་ནང་ཁུལ་དུ་འཁྲུག་རྩོད་
རྒྱུན་མར་བསླངས། རྟག་པར་བོད་ཀྱི་སྐྱ་སེར་ཚང་མ་སོག་པོའི་
བཙན་འཛུལ་དམག་གིས་དྲག་ནོན་འོག་འཇིགས་སྐྲག་གིས་མནར། །
དེ་འདྲའི་དུས་ངན་ཞིག་ལ་ཁེལ་སྟབས། ཁོང་ས་སྟོང་རི་རྒོད་རྣམས་
སུ་གནས་ངེས་མེད་དུ་བྲོས་ནས་ཉམས་ལེན་སྙིང་པོར་མཛད། རི་
ཁྲོད་པ་དང་རང་གི་སློབ་མ་རྣམས་ལ། འཁོར་བའི་ཉེས་དམིགས་
དང་། ཞི་བའི་ཡོན་ཏན། ཞི་བར་བགྲོད་པའི་ལམ་གྱི་རིམ་པ་སོགས་
རྟག་པར་གོ་སླའི་ངག་གིས་ཡང་ཡང་གསུངས་ནས་གདུལ་བྱ་མང་པོ་
སྨིན་གྲོལ་ལ་བཀོད། བཀའ་བརྒྱུད་གོང་མའི་གྲུབ་ཆེན་མི་ལ་རས་པ་
ལྟར་ཚེ་གཅིག་སྒྲུབ་པ་ཉམས་ལེན་ཁོ་ནས་སྐུ་ཚེ་འདའ་བར་མཛད།
གསུང་མགུར་རྣམས་ཀྱང་མདོ་སྔགས་རྒྱུད་སྡེ་ཀུན་གྱི་་་་་
བཅུད་མ་ལུས་པ་འདུས་ཤིང་། ཉེར་ལམ་ཕྱག་རྒྱ་ཆེན་པོའི་ཟབ་
གནད་ཐད་ཀར་མཚོན་པ། འཚོ་བ་དངོས་དང་སྦྲེལ་ཏེ་རང་གི་མྱོང་
བ་རྗེན་པར་བསྟན་ནས་གདུལ་བྱར་བསླབ་བྱ་མཛད་པ། ཕལ་པས་
• 60



གོ་སླ་བའི་ཚིག་ཁོ་ནས་བཤད་པ་སོགས་ཁྱད་ཆོས་ཐུན་མོང་མ་ཡིན་་་་
པའི་ཡོན་ཏན་ལྡན་པའི་གསུང་མགུར་ཆིག་བརྒྱ་བརྒྱ་ཅུ་གྱ་གཅིག་ཏུ་
བསྡུས་པའི་པོད་ཅིག་མི་རིགས་དཔེ་མཛོད་ཁང་ནས་མཇལ་ཞིང་།
གསུང་མགུར་འདི་དག་གཅིག་སྡུད་མཛད་མཁན་ནི། སྤྱན་སྔ་རིན་
པོ་ཆེ་གྲགས་པ་བརྩོན་འགྲུས་ཡིན་ནོ།།
སྣར་ཐང་མཁན་པོ་རིག་པའི་རལ་གྲིའི་
རྣམ་ཐར་མདོར་བསྡུས།
བཅོམ་ལྡན་རིག་པའི་རལ་གྲི་ནི་བོད་དབུས་གཙང་ཁམས་
གསུམ་ལས་དབུས་ཀྱི་བྱེ་བྲག་ལྷོ་ཁར་དཔལ་བསམ་ཡས་ཀྱི་ཉེ་འགྲམ་
ཕུ་ཐང་གི་སར། བོད་རབ་བྱུང་བཞི་པ་སྤྱི་ལོའི་དུས་རབས་བཅུ་
གསུམ་པའི་བཅུ་ཚན་གསུམ་པ་ཙམ་ལ་སྐུ་བལྟམས། བྱིས་པའི་དུས་
ནས་སྤྱང་གྲུང་འཛོམ་པ་ཞིག་ཡིན་པར་བརྟེན། ཡབ་ཡུམ་གྱིས་
བསམ་ཡས་མཆོད་རྟེན་དཀར་པོར་བཙུན་པ་བྱེད་དུ་བཅུག དེར་ལོ་
ཤས་རིང་ཡོན་ཏན་གྱི་གཞི་ལེགས་པར་ཚུགས་པའི་རྗེས་སུ་དགའ་བ་
གདོང་དུ་བྱོན་ནས། སློབ་དཔོན་ཉི་མ་བརྩོན་འགྲུས་མདུན་ཕར་
61.



ཕྱིན་གྱི་གཞུང་གསན། ཡུན་རིང་མ་སོང་བར་མཛེ་ནད་ཀྱིས་ཟིན་
པའི་རྣམ་རྟོག་ཤར་བར་བརྟེན། སློབ་དཔོན་ལ་དགོངས་པ་ཞུས་
ནས་གཙང་སྣར་ཐང་གི་དགོན་པར། . སྐྱོ་སྟོན་པའི་དྲུང་དུ་ནད་
བཅོས་ལ་བྱོན། སྐྱོ་རྟོན་པས་ཁྱེད་ཀྱི་ནད་འདི་ལ་བཅོས་ཐབས་
གཞན་མི་དགོས། ཁྱེད་རང་ཚད་མ་རྣམ་ངེས་ཀྱི་གཞུང་འདི་གྲོག་
སུལ་ཕ་གིར་སྐྱོར་དང་གསུངས་ནས་རྣམ་ངེས་དཔེ་ཆ་ཞིག་ཕྱག་ཏུ་་་
གཏད།
དེ་ནས་གྲོག་ཕུག་ཅིག་ཏུ་བཞུགས་ནས་རྣམ་ངེས་ཚར་སྟོང་
ཕྲག་ཁ་ཤས་སྐྱོར་བས་མཛེ་ནད་རྩ་མེད་དུ་སོང་། ། ཤིན་ཏུ་ཐུགས་
དགྱེས་ཏེ་སྣར་ཐང་གི་ཆོས་གྲྭར་ཞུགས། སྐྱོ་སྟོན་དང་། རོང་པ་ཤེས་
རབ་སེང་གེ། བླ་མ་ཆེན་པོ་ཀུན་དགའ་རྡོ་རྗེ་སོགས་མཁས་གྲུབ་ཀྱི་
སྐྱེས་བུ་དམ་པ་མང་པོ་ལ་མདོ་སྔགས་རིག་གནས་མ་ལུས་པ་གསན།
ས་སྐྱའི་བླ་མ་ཤར་པ་འཇམ་དབྱངས་རིན་ཆེན་རྒྱལ་མཚན་ལ་ས་སྐྱའི་
ཟབ་ཆོས་མ་ལུས་བུམ་པ་གང་བྱོའི་ཚུལ་དུ་གསན། མདོ་སྔགས་རིག་
གནས་རྒྱ་མཚོ་ལྟ་བུའི་ཕ་རོལ་དུ་སོན་ཅིང་མཁས་པའི་གྲགས་པ་་་་
དབུས་གཙང་ཀུན་ཏུ་ཁྱབ། སྣར་ཐང་མཁན་པོ་མཛད་སྐབས་བོད་
ཀྱི་སྡེ་སྣོད་འཛིན་པ་སུམ་གཉིས་ཙམ་སྣར་ཐང་དུ་འཛོམ། རྗེས་སུ་
ཐར་པ་གླིང་དུ་བྱོན་ནས་ཚོགས་ཆོས་ཡུན་རིང་གསུངས། སྣར་ཐང་
གི་མཆིམས་འཇམ་དབྱངས་དང་། དབུས་པ་བློ་གསལ་སོགས་སློབ་
• 62



མ་མཁས་ཆེན་མང་པོ་སྤེལ།
གསུང་རྩོམ་ཡང་པོ་ཏི་བཅུ་དྲུག་ཙམ་ཡོད་པར་གྲགས་ཀྱང་
དུས་དབང་གིས་ཕལ་ཆེ་བ་ཐོར་བར་གྱུར། དེང་སང་ཚད་མའི་སྐོར་
ལ་སྡེ་བདུན་རྒྱན་གྱི་མེ་ཏོག་དང༌། རྣམ་ངེས་རྒྱན་གྱི་མེ་ཏོག རྣམ་
ཐར་སྐོར་ལ་སྐྱེས་རབས་རྒྱན་གྱི་མེ་ཏོག་དང་བླ་མ་དཔྱལ་པའི་གདུང་
རབས་རིན་པོ་ཆེའི་ཟ་ར་ཚགས། སྣར་ཐང་བཀའ་དང་བསྟན་
འགྱུར་ཐོག་མར་སྡུད་སྐབས་ཀྱི་དཀར་ཆག་བཅས་བྲིས་མ་ཡིག་རྙིང་
དེ་དག་མི་རིགས་དཔེ་མཛད་ཁང་དུ་བཞུགས་སོ།།
འཕགས་པ་བློ་གྲོས་རྒྱལ་མཚན་གྱི་
རྣམ་ཐར་མདོར་བསྡུས།
ས་སྐྱའི་འཕགས་པ་བློ་གྲོས་རྒྱལ་མཚན་ནི་གཙང་གཡས་་
རུ་ངམ་རིང་གི་ཀླུ་ཁུང་ཞེས་པའི་ཡུལ་དུ་ཡབ་ཆོས་རྗེ་ས་པཎ་གྱི་་་་་
གཅུང་ཟངས་ཚ་བསོད་ནམས་རྒྱལ་མཚན་དང་། ཡུམ་མ་གཅིག་
ཀུན་དགའ་སྐྱིད་གཉིས་ཀྱི་སྲས་སུ། རབ་བྱུང་བཞི་བའི་ཤིང་ལུག་
（༡༢༣༥）ལོའི་ཟླ་བ་གསུམ་པའི་ཚེས་དྲུག་ལ་སྐུ་བལྟམས། དགུང་
63 •



ལོ་ཆུང་དུས་ནས་ཡི་གེ་འབྲི་ཀློག་སོགས་སྦྱངས། དགུང་ལོ་བརྒྱད་པ་
ལ་ཚོགས་པར་གཏམ་བཤད་དང་ཆོས་འཆད་ལེགས་པར་མཛད་པས་
ཀུན་གྱི་བསྟོད་བསྔགས་ཐོབ། དགུང་ལོ་བཅུ་པ་ལ་ཆོས་རྗེ་ས་སྐྱ་པཎྜི་
ཏ་ཧོར་རྒྱལ་པོ་གོ་དན་གྱིས་གདན་ཞུས་ལྟར་ཕེབས་པའི་ཕྱག་ཕྱིར་་་
བྱོན། ལམ་བར་ཆོས་རྗེ་ས་པཎ་གྱིས་མཁན་པོ་དང་། ཟུར་ཕུ་བས་
སློབ་དཔོན་མཛད་དེ་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བླངས།
མཚན་བློ་གྲོས་རྒྱལ་མཚན་དཔལ་བཟང་པོར་གསོལ་ལོ། སྐྱོར་མོ་
ལུང་པའི་མཁན་པོ་ཤེས་རབ་སེང་གེ་ལ་དགེ་ཚུལ་གྱི་བསླབ་བྱ་་་་
གསན། དགུང་ལོ་བཅུ་བདུན་པ་ལྕགས་ཕག་( ༡༢༥༡)ལོར་ས་པཎ་
སྐུ་གཤེགས་ཁར་རང་ཉིད་ཀྱི་ཆོས་བརྒྱུད་འཛིན་པའི་བདག་པོར་་་་་་
བསྐོས། དགུང་ལོ་བཅུ་དགུ་པ་ཆུ་གླང་（༡༢༥༣）ལོར་ཧོར་སེ་ཆེན་
ཧན་གྱིས་གདན་དྲངས་པ་ལྟར་གོང་མའི་ཕོ་བྲང་དུ་ཕེབས་ནས་རྒྱལ་
བློན་མི་ཉི་ཤུ་རྩ་ལྔ་ལ་དཔལ་ཀྱེ་རྡོ་རྗེའི་དབང་བསྐུར། ཧོར་གྱི་རྒྱལ་
ཁབ་ཏུ་དེ་ནས་བཟུང་གསང་སྔགས་རྡོ་རྗེ་ཐེག་པའི་དབུ་བརྙེས་པར་
གྲགས། ཧོར་རྒྱལ་པོས་ཁོང་ལ་དབང་དང་པོ་ཞུས་པའི་དབང་ཡོན་
དུ་བོད་ཁྲི་སྐོར་བཅུ་གསུམ་དང༌། ཏི་ཤྲཱིའི་གོ་ས་། གཞན་ཡང་
གཡང་ཊི་ལས་བྱས་པའི་ཐམ་ཀ་དང་རིན་པོ་ཆེ་སོགས་དངོས་འབུལ་
མཐའ་ཡས་པ་ཕུལ། དབང་ཐེངས་གཉིས་པ་ཞུས་པའི་དབང་ཡོན་
དུ་ཆོས་དུང་དཀར་མོ་རྒྱང་གྲགས་དང་། བོད་ཆོལ་ཁ་གསུམ་གྱི་སྲིད་
• 64 •



དབང་ཡོངས་སུ་རྫོགས་པ་ཕུལ། དབང་ཐེངས་གསུམ་པ་ཞུས་པའི་
དབང་ཡོན་དུ་རྒྱ་ཡི་མི་ཡུར་ཆེན་མོ་ཕུལ་བས་ཡང་ཐུགས་ཤིན་ཏུ་་་་
མཉེས་སོ།།
ཡང་སྐབས་ཤིག་རྒྱལ་པོས་ཁོང་ལ་བོད་དུ་ས་སྐྱའི་ཆོས་་་་་
ལུགས་མ་གཏོགས་གཞན་བྱེད་མི་ཆོག་པའི་བཀའ་ལུང་འབེབ་
དགོས་གསུངས་པ་ལ། ཁོང་གིས་དེ་ལྟར་བྱས་ན་བསྟན་སྲིད་ལ་ཕན་
ཐོགས་མེད་པས་རང་རང་འདོད་མོས་ལྟར་ཅིས་ཀྱང་སྐྱོང་དུ་འཇུག་་་
དགོས་གསུངས་པས་རྒྱལ་པོས་ཀྱང་དེ་ལྟར་བཀའ་ཕབ། །
དགུང་ལོ་ཉེར་གཅིག་པ་ཤིང་ཡོས་（༡༢༥༥）ལོ་ལ་ཁམས་
བྱང་ངོས་སུ་ཕེབས་ནས་སྣར་ཐང་མཁན་ཆེན་གྲགས་པ་སེང་གེ་་་་
གདན་དྲངས་ཏེ་མཁན་པོ་དང་། ཇོ་གདན་བྱང་པ་བསོད་ནམས་
རྒྱལ་མཚན་གྱིས་སློབ་དཔོན། ཡར་ལུང་པ་བྱང་ཆུབ་རྒྱལ་མཚན་
གྱིས་གསང་སྟོན་པ། དད་དགེ་ཆོས་རྗེ་དབུ་རྒན། མདར་བ་མཁན་
པོ་སྤྲོ་དང་གནམ་ཕར་བ་ཚུལ་རིན་ལ་སོགས་པ་དགེ་སློང་ཉི་ཤུའི་་་་་
དབུས་སུ་བསྙེན་པར་རྫོགས། གཞན་ཡང་མཁན་པོ་གྲགས་སེ་མདུན་
ཕར་ཕྱིན་ཚིག་གསལ། སློབ་དཔོན་ལས་འདུལ་བ་མདོ་རྩ། གསང་
སྟོན་ཡར་ལུང་པ་བྱང་ཆུབ་རྒྱལ་མཚན་ལས་ཚད་མ་སྡེ་བདུན་མདོ་་་
དང་བཅས་པ་སོགས་གཞུང་བཀའ་པོད་ལྔ་ལ་གསན་སྦྱོང་དཔྱིས་་་་་
ཕྱིན་པར་མཛད། སླར་ཡང་གོང་མའི་ཕོ་བྲང་དུ་ཕེབས། རྒྱལ་པོས་
• 65 •



བཀས་བསྐུལ་ཏེ་མུ་སྟེགས་ཟིན་ཤིང་གི་ཆོས་ལུགས་མཁས་པ་རྣམས་་
རྩོད་པས་ཕམ་པར་མཛད་ནས་ནང་པ་སངས་རྒྱས་པའི་ཆོས་སྒོར་་་་
བཅུག་
ཧོར་ལ་ཡི་གེ་མེད་པས་བོད་ཡིག་ལ་གཞིར་བཅས་ནས་ཧོར་
ཡིག་གསར་དུ་བརྩམས། དེའི་ཕུད་བརྗེ་ཤེད་བསྐྱེད་ཐགས་གྲུབ་མ་
ཕུལ། དགུང་ལོ་སོ་གཅིག་པ་ཤིང་གླང་ (༡༢༡༥）ལོར་ས་སྐྱར་
ཕེབས། གསེར་ཐོག་ཆེན་མོའི་ནང་གི་མཆོད་རྟེན་བཀྲ་ཤིས་སྒོ་མང་
ལ་ནང་དུ་རྡོར་དབྱིངས་ཀྱི་ལྟ་ཚོགས་བཞེངས་པ་དང་རྗེ་བཙུན་གོང་
མ་རྣམས་ཀྱི་སྐུ་འབུམ་བདུན་ལ་གདུགས་དང་། ཆོས་འཁོར་གསེར་
ཟངས་ལས་བཞེངས་པ་དང་། མདོ་རྒྱུད་དང་ཤེར་ཕྱིན་སོགས་རྒྱལ་
བའི་བཀའ་པོད་ཉིས་བརྒྱ་ལྷག་གསེར་གྱིས་བྲིས།
བོད་དུ་ལོ་གསུམ་ཙམ་བཞུགས་རིང་ཁ་ཆེའི་པཎྜིཏ་ཤྲཱི་ཏ་ཐཱ་
ག་ཏ་བྷ་དྲ་དང་། གློ་བོ་ལོ་ཙཱ་བ་ཤེས་རབ་རིན་ཆེན། སྣར་ཐང་
མཁན་ཆེན་མཆིམས་ནམ་མཁའ་གྲགས་སོགས་བཤེས་གཉེན་མང་དུ་
བསྟེན་ནས། རིག་པའི་གནས་ཐུན་མོང་དང་། ནང་དོན་རིག་པའི་
སྐོར་སྡེ་སྣོད་གསུམ་དང་རྒྱུད་སྡེ་བཞི། དབང་ཁྲིད་མན་ངག་དང་
བཅས་གསན་བཞེས་མཐར་ཕྱིན་པར་གནང་། །
དགུང་ལོ་སོ་གསུམ་པ་རབ་བྱུང་ལྔ་པའི་འགོ་མེ་ཡོས་་་་་
• 66



（༡༢༦༧）ལོ་ལ་ཧོར་རྒྱལ་པོས་མངགས་པའི་ གདན་འདྲེན་གྱི་ས་
གསེར་ཡིག་པ་འབྱོར། ཧོར་ཡུལ་དུ་ཕེབས་སྐབས་གསོལ་གཟིམས་
མཆོད་གསུམ་དང༌། མཇལ་ཡིག་མཛོད་གསུམ། ཐབ་འདྲེན་གདན་
གསུམ། སྐྱ་རྟ་གཉིས། མཛོ་བྱི་གཉིས་ཏེ་ལས་ཚན་བཅུ་གསུམ་གྱི་
རྒྱས་སྤྲོས་དང་བཅས་ཏེ་ཕེབས།
ལམ་བར་བཀའ་གདམས་ནམ་མཁའ་འབུམ་དང་མཇལ་་་་
ཞིང་། ཆོས་ཀྱི་བགྲོ་གླེང་མང་དུ་གནང་། བཀའ་གདམས་ལ་ཐུགས་
མཉེས་ནས་བྱང་ཆུབ་སེམས་བསྐྱེད་སོགས་ཆོས་དུ་མ་ཞུས། དེ་ནས་
རིམ་གྱིས་བྱོན་པའི་ལམ་བར་དུ་ཡང་སེམས་ཅན་གྱི་དོན་ཁོ་ན་སྒྲུབ་་་
བཞིན་པར་ཧོར་གྱི་རྒྱལ་ཁམས་སུ་སླེབས་པ་ན། རྒྱལ་པོ་ཆེན་པོའི་
སྲས་ཀྱི་ཐུ་བོ་ཇིམ་གྱིམ་ཞེས་བྱ་བས་གཙོས། བཙུན་མོ་དང་བློན་པོའི་
ཚོགས་ཀྱིས་གླང་ཆེན་ལ་རིན་པོ་ཆེའི་དྲ་བས་སྤྲས་པའི་ཁྲི་དང་།
གདུགས་དང་། རྒྱལ་མཚན། རོལ་མོའི་ཚོགས་སོགས་ཀྱི་བསུ་བ་རྒྱ་
ཆེན་པོ་དང་བཅས་ཕོ་བྲང་དུ་གདན་དྲངས་ནས་རྒྱལ་བློན་སོགས་་་་་
ཀྱིས་ཟབ་ཆོས་དུ་མ་ཞུས། དེའི་ཕྱི་ལོ་ས་སྦྲུལ་( ༡༢༦༩)ལོ་ལ་དཔོན་
ཆེན་ཤཱཀྱ་བཟང་པོས་ས་སྐྱ་ལྷ་ཁང་ཆེན་མོའི་འགྲམ་བཏིང་། དཔོན་
ཆེན་ཀུན་དགའ་བཟང་པོ་དང་མཉམ་སྦྲེལ་གྱིས་བོད་ཁྲི་སྐོར་བཅུ་་་
གསུམ་བསྐུལ་ཏེ་བླ་བྲང་གསུམ་པོ་དང་བཅས་པ་ཡོངས་སུ་གྲུབ།
དགུང་ལོ་སོ་དྲུག་པ་རབ་བྱུང་ལྔ་པའི་ལྕགས་རྟ་( ༡༢༧༠)ལོ་ལ།
་
• 67 •



སླར་ཡང་རྒྱལ་པོས་གསང་སྔགས་ཀྱི་དབང་ཞུས་པའི་ཚེ་དབང་ཡོན་་
དུ་མི་ཉག་རྒྱལ་པོ་རྒྱལ་རྒོད་ཀྱི་ཤེལ་དམ་ལ་བཅོས་བྱས་པའི་ཤེལ་་་་་
དམ་གླིང་དྲུག་མ་དང་། གནམ་གྱི་འོག སའི་སྟེང་ན་རྒྱ་གར་
ལྷའི་སྲས་པོ། སྤྲུལ་པའི་སངས་རྒྱས། ཡི་གེ་རྩོམ་མི། རྒྱལ་ཁམས་
འཇགས་སུ་འཇུག་པ་པོ། གནས་ལྔ་རིག་པའི་པཎྜིཏ་འཕགས་པ་ཏི་
ཤི་ཞེས་པའི་འཇའ་ས་དང་དངུལ་བྲེ་ཆེན་སྟོང་ཕྲག་གོས་དར་ལྔ་ཁྲི་་་
དགུ་སྟོང་སོགས་དངོས་པོ་བགྲང་དུ་མེད་པ་ཕུལ། དེ་ནས་ཧོར་ཡུལ་
དུ་དམ་པའི་ཆོས་ཀྱི་སྲོལ་བཟང་པོ་ཆེས་ཆེར་སྤེལ་ནས་སླར་ཡང་བོད་
དུ་ཕྱིར་བྱོན་པར་མཛད་པ་ན། རྒྱལ་པོས་བཞུགས་དགོས་པར་ཞུས་
ཀྱང་དང་དུ་མ་བླངས་པར་ཕེབས། རྒྱལ་པོས་དཔོན་དམག་མང་
པོའི་དཔུང་དང་བཅས་ཏེ་ཟླ་བ་མང་པོའི་ལམ་བར་དུ་སྐྱེལ་མ་ཞུས་་་
ཤིང་། དགུང་ལོ་ཞེ་གཅིག་པ་མེ་བྱི་（༡༢༧༦)ལོ་ལ་གདན་ས་ཆེན་
པོ་དཔལ་ལྡན་ས་སྐྱར་ཕྱག་ཕེབས། ལོ་དེའི་ནང་དབུས་གཙང་གི་
དགེ་བའི་བཤེས་གཉེན་ཆོས་དོན་དུ་གཉེར་བ་དུ་མ་དང་ཡུལ་སྡེ་་་་་
སོགས་ཀྱི་དཔོན་པོ། གཞན་ཡང་འཕགས་ཡུལ་དང་ཁ་ཆེ་སོགས་
ནས་ཀྱང་པཎྜིཏ་མང་དུ་བྱུང་ཞིང་དེ་དག་ལ་གང་ལ་གང་འདོད་ཀྱི་
ཟབ་རྒྱས་ཀྱི་ཆོས་བགྲང་ལས་འདས་པ་གནང་། །
ཕྱི་ལོ་མེ་གླང་(༡༢༧༧）ལོའི་ཟླ་བ་དང་པོར་རྒྱལ་པོ་ཇིམ་
གྱིམ་ཞེས་བྱ་བས་སྦྱིན་བདག་མཛད་ནས་གཙང་ཆུ་མིག་རིང་མོར་་་་་
• 68



དགེ་འདུན་ཁྲི་ཕྲག་བདུན་ལྷག་ལོངས་ས་ལ་བཀའ་ཆོས་གནང་བ་་་་
དང་། འཁོར་འདུས་པ་དེ་དག་རེ་རེ་བཞིན་གསེར་ཞོ་རེ་དང་ཡུལ་
སྣམ་རེའི་འགྱེད་མཛད། ཡང་སྐྱེ་བོ་ཕལ་པ་ཁྲི་ཕྲག་དུ་མ་ལ་བྱང་
ཆུབ་ཀྱི་སེམས་བསྐྱེད་སོགས་ཆོས་ཀྱི་འཁོར་ལོ་རྒྱ་ཆེན་པོ་ཞག་བཅུ་་་
བཞིའི་བར་དུ་བསྐོར་བ་དེ་ལ་གཙང་ཆུ་མིག་ཆོས་འཁོར་ཞེས་གྲགས།
ཆོས་འཁོར་རྫོགས་པའི་ཉིན་འདུས་པ་རྒྱ་མཚོའི་དབུས་སུ་་
བྱོན་ཏེ་བསྔོ་པའི་ཡོན་བཤད་ཆེན་མོ་མཛད། དེ་ནས་གདན་སར་ས་
པཎ་གྱི་ནང་རྟེན་གསེར་གྱི་སྒོ་མང་མཆོད་རྟེན་དང་དེའི་བཞུགས་་་་་
གནས་གཙུགས་ལག་ཁང་གི་སྟེང་གསེར་ཐོག་ཆེ་བ་རྣམས་བཞེངས་་
ཤིང་། གཞན་ཡང་སྟག་ཐོག་གཞིས་མོ་ཆེར་མདོ་མང་པོ་ཏི་བཞི་བཅུ་
ལྷག་གསེར་ལས་བཞེངས་པས་གཙོས་གསེར་ཆོས་ཉིས་སྟོང་ཆིག་བརྒྱ་
ང་བདུན་བཅས་བཞེངས་ནས། འབུལ་བའི་དངོས་པོ་རྣམས་རང་
དོན་དུ་ཏིལ་འབྲུ་ཙམ་ཡང་མི་སྤྱོད་པར་དཀོན་མཆོག་ལ་མཆོད་པ་་་་
ཕུལ་བ། དབུལ་ཕོངས་ལ་སྦྱིན་པ་གཏོང་བ། སྐུ་གསུང་ཐུགས་རྟེན་
བཞེངས་པ་སོགས་རྣམ་དཀར་གྱི་བགྱི་བ་ཁོ་ནས་དུས་འདའ་བར་་་་་
མཛད། དེ་ནས་ལོ་ལྔའི་བར་ས་སྐྱའི་གདན་ས་ལ་ཕྱི་ནང་གི་རྟེན་
བཞེངས་དང་། འཁོར་སློབ་བསྐྱངས། གཞན་ཡང་འཆད་རྩོད་རྩོམ་
གསུམ་གྱི་སྒོ་ནས་བསྟན་པའི་རྒྱལ་མཚན་ཆེས་ཆེར་བསྒྲེངས།
ཁོང་ལ་སློབ་མ་ཡང་ཞང་དཀོན་མཆོག་དཔལ་དང་། དགེ་
， 69，



སློང་ཀུན་བློ་སོགས་ཤིན་ཏུ་མང་པོ་ཡོད། དགུང་ལོ་ཞེ་དྲུག་པ་རབ་
བྱུང་ལྔ་པའི་ལྕགས་འབྲུག་（༡༢༨༠）ལོའི་ཟླ་བ་བཅུ་གཅིག་པའི་་་
ཚེས་ཉེར་གཉིས་ཀྱི་སྔ་དྲོའི་ཆ་ལ་ལྷ་ཁང་བླ་བྲང་དུ་དགོངས་པ་ཆོས་་
དབྱིངས་སུ་བསྟིམས་པའི་ཚུལ་བསྟན་ཏོ།།
ཁོང་གི་གསུང་རྩོམ་སྐོར་ལ། ཐུན་མོང་རིག་གནས་སྐོར་
ཉུང་ཞིང་བསྟོད་པ་དང་གསོལ་འདེབས། སྤྲིངས་ཡིག་སོགས་ཆོས་
ཚན་སུམ་བརྒྱ་སོ་གཉིས་ཡོད་པའི་སྡེ་དགེའི་པར་མ་པོད་གསུམ་་་་་
བཞུགས་ཡོད། །
ཀརྨ་པ་རང་བྱུང་རྡོ་རྗེའི་རྣམ་
ཐར་མདོར་བསྡུས།
ཀརྨ་པ་སྐུ་ཕྲེང་གསུམ་པ་རང་བྱུང་རྡོ་རྗེ་ནི། གཙང་སྟོད་
སྐྱིད་གྲོང་འཕགས་པ་ཝ་ཏིའི་ལྷ་ཁང་གི་ལྷོ་ཕྱོགས་གངས་ཞུར་མོ་ཞེས་
པར་ཡབ་ཆོས་དཔལ་དང་། ཡུམ་ཇོ་མོ་གཡང་འདྲེན་གཉིས་ཀྱི་སྲས་
སུ་རབ་བྱུང་ལྔ་པའི་ཤིང་སྤྲེལ་（༡༢༨༤）ལོར་འཁྲུངས། དགུང་ལོ་
ལྔ་པར་གྲུབ་ཆེན་ཨོ་རྒྱན་པ་རིན་ཆེན་དཔལ་མཇལ་བར་བྱོན། གྲུབ་
• 70 •



ཆེན་པས། ངའི་བླ་མའི་གསང་མཚན་རང་བྱུང་རྡོ་རྗེ་ཡིན་པས་དེ་ཀ་
འདོགས་གསུངས་ནས་རང་བྱུང་རྡོ་རྗེར་མཚན་གསོལ། དགེ་བསྙེན་
གྱི་སྡོམ་པ་དང་སེམས་བསྐྱེད་གནང་། དགུང་ལོ་བདུན་པར་ཁྲོ་ཕུ་
ཤེས་རབ་ཀྱིས་མཁན་པོ་མཛད་དེ་དགེ་ཚུལ་བསྒྲུབས། འདུལ་བ་
གསན། རྟ་ལོར་ས་གཡོས་བྱུང་བའི་ཤིང་རྟ་(༡༢༩༤)ལོའི་རྗེས་ཀྱི་
ལོ་ཤས་དེའི་ནང་ལ་གནས་བརྟན་གཞོན་ནུ་འབྱུང་བས་མཁན་པོ་་་་
དང་། དགེ་འདུན་རིན་ཆེན་གྱིས་ལས་སློབ་མཛད་དེ་བསྙེན་པར་
རྫོགས། འདུལ་བ་ཡོངས་རྫོགས་གསན། སློབ་དཔོན་ཤེས་རབ་
དཔལ། རྒྱ་སྒོམ་ཡེ་ཤེས། སྙེ་མདོ་ཀུན་དགའ་དོན་གྲུབ་སོགས་ལས་
བོད་ཀྱི་ཡུལ་དུ་བཀའ་བསྟན་འགྱུར་རོ་འཚལ་ཐམས་ཅད་གསན་་་་་
པར་མཛད། །
དེ་ནས་ཀརྨའི་གདན་སར་བྱོན། ས་སྐྱ་འཇམ་དབྱངས་
རིན་ཆེན་རྒྱལ་མཚན་དེར་ཕེབས་པ་དང་མཇལ་ནས་གསུང་གླེང་་་་་
མཛད། ཁ་བ་དཀར་པོར་བྱོན་ནས་གསན་ཡིག་བརྩམས། དེ་ནས་
ཀམ་པོ་གནས་ནང་དུ་བྱོན། ཆུ་གླང་(༡༣ ༡༣）ལོར་ཙཱ་རིར་ཕེབས།
ཟླ་བ་གསུམ་བཞུགས། ། མཚུར་ཕུར་ཚུར་ཕེབས། ཤིང་བྱ་
（༡༣༢༥）ལོར་ཀོང་པོར་གདན་དྲངས། དེར་སྒྲུབ་སྡེ་འགའ་ཞིག་
བཏབ། མདོ་ཁམས་སུ་བྱོན། སོག་ཆུར་ལྕགས་ཟམ་བཙུགས། དེ་
，71 •



ནས་ཧོར་རྒྱལ་པོས་གདན་འདྲེན་བྱས། ལྕགས་ལུག་（༡༣༣༡)ལོར་
གསེར་ཡིག་པ་མགོན་པོ་ཚིམ་ཆིང་སོགས་དབུས་སུ་སླེབས་པས་ཆོས་་
རྗེ་ཀོང་པོ་ནས་གདན་དྲངས། གདན་ཞུའི་འཇའ་ས་བསྒྲགས། ས་
སྐྱའི་ཏི་ཤྲཱི་ཀུན་དགའ་རྒྱལ་མཚན་ནས་རྒྱ་ནག་ཏུ་ཕེབས་དགོས་ཚུལ་
ཞུས། ཀུན་རྒྱན་པ་རང་ཉིད་སྔོན་དུ་ཕེབས། ཆུ་སྤྲེལ་
(༡༣ ༣༢）ལོའི་ཟླ་གཉིས་པའི་ཚེས་གཅིག་ལ་སྟོད་ལུང་མཚུར་ཕུ་་་
ནས་བཏེག ཟླ་བ་བརྒྱད་པའི་ཚེས་བཅུ་གཉིས་ལ་རྒྱལ་པོ་གཤེགས་
ནས་མཇལ་མ་ཐུབ་ཀྱང་། ཆུ་སྤྲེལ་ཟླ་བ་བཅུ་གཅིག་པའི་ཚེས་བཅོ་
བརྒྱད་ལ་ཕོ་བྲང་ཆེན་པོར་འབྱོར། རྒྱལ་བུ་རཏྣ་ཤི་སོགས་ཀྱིས་བསུ་
བ་རྒྱ་ཆེན་པོ་བྱས། དེ་རྗེས་རྒྱལ་བུ་ཡང་འདས། དེའི་གཅེན་པོ་ཐོ་
གན་ཐེ་མུར་སྨན་རྩེའི་ཡུལ་ནས་གདན་དྲངས། དེ་ནས་རྒྱལ་པོ་ཐོ་
གན་ཐེ་མུར་དང་བཙུན་མོ་བློན་པོ་སོགས་ལ་དབང་བསྐུར་ཆོས་་་་་
བཤད་གནང་། ཤིང་ཁྱི་(༡༣༣༤)ལོར་ཆོས་རྗེ་བོད་དུ་ཕེབས་ཁར་
རྒྱལ་པོས་ཚལ་པ་སི་ཏུ་དགེ་སྦྱོང་ཆེན་པོ་ལ་གོ་ཤྲིའི་མིང་དང་ཤེལ་་་་་
ཐམ། མཚུར་ཕུ་དང་ཆོས་རྗེ་སོགས་ལ་བདག་རྐྱེན་དང་བོད་སྤྱི་ལ་
ཕན་པའི་འཇའ་ས་གསུམ། བསྟན་འགྱུར་བཞེངས་པའི་ཆ་རྐྱེན་
སོགས་ཕུལ། དེ་ནས་བོད་དུ་ཡར་བྱོན། ཤིང་ཕག་（༡༣༣༥）ལོའི་
ཟླ་བ་བརྒྱད་པར་འདམ་དུ་ཕེབས། བོད་ཀྱི་ཆེ་དགུས་བསུས།
• 72 •



འཇའ་ས་གསུམ་པོ་བསྒྲགས། བོད་དུ་ཕེབས་ནས་གསེར་དངུལ་གྱིས་
བསྟན་འགྱུར་པོ་ཏི་བརྒྱ་དང་དྲུག་ཅུ་བཞེངས། མེ་བྱི་
（༡༣༣༦)ལོར་གདན་འདྲེན་གསེར་ཡིག་པ་གསུམ་པ་སླེབས། ཟླ་བ་
བརྒྱད་པར་སླར་ཡང་རྒྱ་ནག་ཏུ་བྱོན་ནས། མེ་གླང་（ ༡༣༣༧)ལོའི་
ཟླ་གསུམ་པའི་ཚེས་གཅིག་ལ་ཕོ་བྲང་ཆེན་པོར་ཕེབས། ཕེབས་བསུ་
མཐོང་བཀུར་སོགས་སྔར་བས་ཀྱང་ཆེ། གསེར་བྲེ་བཞི་སོགས་འབུལ་
བ་ཕུལ། ས་གཡོས་ཆེན་པོ་བྱུང་སྐབས་ཆོས་རྗེ་དང་གོང་མ་མཆོད་
ཡོན་གཉིས་ཐང་དུ་གཟིམས་གུར་ཕུབ་ནས་བཞུགས་པས་ཉེས་སྐྱོན་་་
མ་བྱུང་། དགུང་གྲངས་ང་དྲུག་ཏུ་ཕེབས་པ་ས་ཡོས་（༡༣༣༩）ལོའི་
ཟླ་བ་དྲུག་པའི་ཚེས་བཅུ་བཞི་ལ་ཞི་བར་གཤེགས། ཆོས་རྗེ་འདི་ལ་
སློབ་མ་གྲགས་ཆེ་བ་ཞྭ་དམར་གྲགས་པ་སེང་གེ། མཁས་གྲུབ་
གཡུང་སྟོན་པ། རྟ་སྣ་གོ་ཤི་ཀུན་རྒྱལ། ཚལ་པ་སི་ཏུ། གཡག་སྡེ་
པཎ་ཆེན། ཀུན་མཁྱེན་དོལ་པོ་པ་སོགས་མང་ངོ༌།།
གསུང་ཆོས་ནི་སྟོན་པའི་སྐྱེས་རབས་དང་། ཟབ་མོ་ནང་
དོན་གྱི་རྩ་འགྲེལ་སོགས་པོ་ཏི་ཀ་ཁ་གཉིས་དང་། བྲིས་མ་པོད་
གཅིག་བཅས་པོད་གསུམ་མི་རིགས་དཔེ་མཛོད་ཁང་དུ་བཞུགས་སོ།།
• 73



དོལ་པོ་བ་ཤེས་རབ་རྒྱལ་མཚན་གྱི་
རྣམ་ཐར་མདོར་བསྡུས།
དོལ་པོ་བ་ཤེས་རབ་རྒྱལ་མཚན་ནི། ཇོ་ནང་པའི་གྲུབ་
མཐའ་གསར་དུ་སྤེལ་བ་པོ་ཡིན་ཞིང་། ཁོང་འཁྲུངས་ཡུལ། གཙང་
སྟོད་མངའ་རིས་དོལ་པོ་གྲུ་གསུམ་དུ་གྲགས་པའི་ནང་ཚན་སྤུ་མདོ་་་
ཞེས་པ་དེ་ཡིན། ཡབ་ནམ་སྟོན་ཡེ་ཤེས་དབང་ཕྱུག་ཅེས་པ་གསང་
སྔགས་རྙིང་མའི་བླ་མ་ཞིག་དང་། ཡུམ་བླ་མ་སྐྱི་སྟེངས་པའི་གཅེན་
མོ་ཚུལ་ཁྲིམས་རྒྱན་གཉིས་ཀྱི་སྲས་སུ། རབ་བྱུང་ལྔ་པའི་ཆུ་འབྲུག་
(༡༢༩༢）ལོ་ལ་སྐུ་བལྟམས། ཞང་པོ་བླ་མ་སྐྱི་སྟེངས་པས་ཤེས་རབ་
མགོན་ཞེས་པའི་མཚན་གསོལ། གཅེན་མོ་རིན་ཆེ་དབྱིངས། གཅུང་
མོ་བསོད་ནམས་དབྱིངས་དང་བསོད་ནམས་ལྕམ་སྟེ་ཡབ་ཡུམ་གཅིག་
པའི་མིང་སྲིང་བཞིའི་སྟེང་། ཡབ་གཅིག་པའི་གཅུང་པོ་ཐར་པ་རྒྱལ་
མཚན་བཅས་ཁྱོན་མིང་སྲིང་ལྔ་ལས་ཁོང་ནི་གཉིས་པ་ཡིན། སྐུ་ན་
གཞོན་པའི་དུས་ནས་ཡབ་ཡུམ་མདུན་སྦྱོར་ཀློག་སྦྱངས། རིང་མིན་
སྦྱོར་ཀློག་མཐར་ཕྱིན་ནས་འདོན་ཆོག་རྣམས་སྦྱངས། སྐབས་དེར་
• 74



རབ་ཏུ་བྱུང་བར་འདོད་ནས་ཡབ་ཡུམ་ལ་ཞུས་ཀྱང་། ཕ་ཤུལ་འཛིན་
དགོས་གསུངས་ཏེ་གནང་བ་མ་ཐོབ། དགུང་གྲངས་བཅུ་གསུམ་དུ་
ཕེབས་པ་ན། གསང་སྟབས་ཀྱིས་སྐྱི་སྟེངས་དགོན་དུ་ཕེབས་ནས།
རབ་བྱུང་སྒྲུབ་པོ་བཅོ་ལྔ་དང་ལྷན་ཅིག་ཏུ་མཁན་པོ་ཚུལ་ཁྲིམས་སྙིང་
པོའི་སྤྱན་སྔར་རབ་ཏུ་བྱུང་། ཡོ་བྱད་རྣམས་སྐུ་ཞང་ནས་གནང་།
རབ་བྱུང་གི་མཚན་ཤེས་རབ་རྒྱལ་མཚན་ཞེས་གསོལ། མཁན་པོའི་
མདུན་ནས་དགེ་ཚུལ་གྱི་ཚིག་ལེའུར་བྱས་པ་ལྔ་བཅུ་པའི་ཁྲིད་དང་།
འཇམ་དཔལ་གསང་ལྡན་གྱི་དབང་སོགས་ཆོས་སྐོར་འགའ་ཞུས།
བྱང་སེམས་ཀྱི་སྡོམ་པའང་མནོས། སྐྱི་སྟོན་འཇམ་དབྱངས་པའི་
མདུན་ནས་གསང་སྔགས་ཀྱི་སྡོམ་པ་བླངས་ཤིང་དབང་ལུང་སོགས་་
ཀྱང་མང་པོ་ཞུས། ཕ་མའི་ཞལ་བཀོད་ལྟར་གསང་སྔགས་རྙིང་མའི་
མཁས་ཆེན་བྱང་ཆུབ་སེང་གེ་དང་། དེའི་ཐུགས་སྲས་སྟག་ཤམ་པ་
ཚུལ་ཁྲིམས་བཟང་པོ་གཉིས་ལས་རྙིང་ཆོས་མང་པོ་གསན། གསང་
སྔགས་རྙིང་མའི་ཟབ་ཆོས་མང་པོ་ཐུགས་སུ་ཆུད། འོན་ཀྱང་ཚད་མ་
དང་དབུ་ཕར་མཛོད་འདུལ་གྱི་གཞུང་ཆེན་དག་ལ་ཐོས་བསམ་རྣལ་་
མ་ཞིག་མཛད་རྒྱུའི་དགོངས་པ་རྒྱུན་ཆགས་སུ་ཡོད་པས། དགུང་
གྲངས་བཅུ་དགུ་པར་ཕེབས་པ་ན། སྐྱི་སྟེངས་དགོན་དུ་ཕེབས་པའི་
སྐབས་ཤིག་ལ་གློ་བོ་བསམ་རྫོང་དུ་འགྲོ་བའི་འགྲུལ་པ་མང་པོ་་
མཐོང་། དེ་རྣམས་ལ་ཤོག་བུ་ཆག་པ་གཅིག་བསྐུར། དེ་འཕྲལ་རང་
• 75 •



ཁྱིམ་དུ་ཚུར་བྱོན་ཏེ་བླ་མ་མཁན་པོས་གནས་གཞན་དུ་མངགས་པ་་་
ལྟར་བྱས་ནས། ཡབ་ཡུམ་ལ་གསང་སྟབས་ཀྱིས་དར་འགའ་ཞིག་
དང་། ཟངས་ཆེ་བ་གཅིག་བསྣམས། སྟག་ཤམ་པའི་ཉེ་གནས་ལ་
རྩམ་པ་བྲེ་ལྔ་བསྐྱིས་ཏེ། མཚན་ཐོག་ཐག་ཏུ་འགྲུལ་པ་དེ་དག་གི་
རྗེས་དེད་དུ་སོང་། བྱང་གྲོ་ཤོད་དུ་རྗེས་ཟིན་ཐུབ་པའི་ཐུགས་རེ་
མཛད། འོན་ཀྱང་རྗེས་མ་ཟིན། ལ་མཐོ་ཞིང་ལམ་ཐག་རིང་། ལམ་
རྒྱུས་མེད་སྟེང་འདྲི་སའང་མེད་པས་སྐུ་ངལ་ཤིན་ཏུ་ཆེན་པོ་བྱུང་། །
ཁོང་དེ་སྔ་རྐང་ཐང་ལ་ཐག་རིང་བྱོན་མ་མྱོང་ཞིང་། འཁོས་ཀ་ཆུང་
བས། སྔོན་སྤྱང་ཁུས་མི་ཟོས་པའི་གནས་ཚུལ་ཐོས་མྱོང་བ་རྣམས་
དྲན་པས་མཚན་མོར་འཇིགས་སྐྲག་གིས་མནར། ཁོང་གི་བསམ་པར་
ཕ་མའི་བཀའ་བཅག་པས་ལན་ནམ་སྙམ། ཕ་མའི་ཕྱོགས་སུ་ཕྱག་
མང་པོ་བཙལ་ནས་འཐོལ་བཤགས་ཕུལ། མཚན་མོ་ཡང་ནམ་ཕྱེད་
པར་བྱོན་ནས་རྩྭ་ཕུང་གང་དུ་ཆེ་བ་དེའི་གསེབ་ཏུ་ཉལ། རྡོ་བ་མང་
པོ་མདུན་དུ་སྤུངས་ནས་སྤྱང་ཁུར་རྒོལ་བའི་གྲབས་མཛད། འོན་
ཀྱང་རིག་པའི་གནས་ཀུན་ལ་ཐོས་བསམ་མཐར་ཕྱིན་མཛད་རྒྱུའི་་་་་
དགོངས་པ་ནི་ནམ་ཡང་འགྱུར་བ་མེད་པ་ཞིག་ཡོད་སྟབས། ཉིན་
མཚན་དྲུག་གི་རིང་དཀའ་བ་ཚད་མེད་མྱོང་མཐར། ཁྱུ་མའི་ལ་རྩར་
འགྲུལ་གྲོགས་རྣམས་ཀྱི་རྗེས་ཟིན། ཕྱི་ཉིན་སྔ་མོར་གློ་བོ་སྟོད་དུ་
འབྱོར། སྐབས་དེར་མཁས་མཆོག་འཇམ་དབྱངས་སྐྱི་སྟོན་གྲགས་པ་
• 76



རྒྱལ་མཚན་པས་དབུས་གཙང་གི་དགེ་བཤེས་དང་གྲྭ་པ་སློབ་གཉེར་་
བ་མང་པོ་ལ་ཚད་མ་རིག་རྒྱན། ཕར་ཕྱིན། མངོན་པ། སྤྱོད་འཇུག་
དང་རྡོ་རྗེའི་ཕྲེང་བ་སོགས་གཞུང་བཤད་མཛད་པའི་སྐབས་ལ་ཁེལ།
བླ་མའི་ཞབས་ལ་གཏུགས་ཏེ། གསན་སྦྱོང་མཛད། ཟླ་གཅིག་ལྷག་
སོང་བ་ན། ས་སྐྱར་ཕེབས། སློབ་དཔོན་ཤེས་རབ་བཟང་པོ་དང་།
ཉི་ཕུ་པ་གཞོན་ནུ་བཟང་པོ་གཉིས་ཀྱི་མདུན་དུ་ཚད་མ་དང་། །
མཁན་པོ་བློ་གྲོས་བསྟན་པ་ལས་ཕར་ཕྱིན། སྟེང་ཆེན་པ་འོད་མཛེས་
དཔལ་ལས་སྒྲོལ་མ་ལས་སྣ་ཚོགས་ཀྱི་རྒྱུད་ལུང་སོགས་གསན། ལོ་
གཉིས་ཙམ་རིང་གཞུང་རྣམས་འབད་པས་སྦྱངས།
དགུང་ལོ་ཉེར་གཅིག་པར་ཕེབས་པ་ན། བླ་མ་འཇམ་པའི་
དབྱངས་ནས་ས་སྐྱར་ཤོག་གསུངས་པའི་འཕྲིན་འབྱོར་བས་དེ་འཕྲལ་
ས་སྐྱར་ཕེབས། བླ་མ་འཇམ་པའི་དབྱངས་སྤྱན་སྔར་དབང་རྗེས་
གནང་། བཤད་ཁྲིད་མན་ངག སྒྲུབ་ཐབས་དཔག་ཏུ་མེད་པ་གསན་
ཅིང་། བྱམས་པའི་ཆོས་སྡེ་རྣམས་དང་སློབ་དཔོན་ཀླུ་སྒྲུབ་ཀྱི་གསུང་
རིགས་ཚོགས། བསྟོད་ཚོགས། གཏམ་ཚོགས་སོགས་ཀྱི་ལུང་དང་
བཤད་པ་རྒྱ་ཆེན་ཞུས། ། ལོ་གཉིས་རིང་འབད་པ་ཆེན་པོས་སྦྱངས་
ནས་མདོ་སྔགས་ཀྱི་གཞུང་མང་པོ་ཐུགས་སུ་ཆུད། ཡབ་ཡུམ་གྱིས་
དངུལ་དངོས་གནང་བ་ལ་གཞིར་བྱས་ནས་དགོན་པར་རྟེན་བཞག་་་་
དང་གྲྭ་མང་ལ་མང་འགྱེད་བཏང་། མཁས་མང་འཛོམ་པའི་དབུས་
， 77 •



སུ་ཉིན་ཧྲིལ་པོ་གཅིག་གི་ཡུན་ལ་གཞུང་མང་གི་བཤད་པ་མཛད།
ཀུན་གྱིས་བསྟོད་བསྔགས་ཀྱི་མེ་ཏོག་ཕྱོགས་ཀུན་གཏོར། དགུང་ལོ་
ཉེར་གསུམ་པར་དབུས་གཙང་དུ་གྲྭ་སྐོར་ལ་ཕེབས། བཙན་དགོན་
པ། ཤཱཀྱ་གཞོན་ནུ། དོན་གྲུབ་དཔལ། རྒྱ་སྟོན་སོགས་དགེ་བའི་
བཤེས་གཉེན་མང་པོ་དང་འབེལ་གཏམ་གསུང་གླེང་མཛད་པས།
མཁས་དབང་རྣམས་ཀྱི་ཐུགས་འཕྲོག་སྟེ་བསྟོད་བསྔགས་མཛད་ཅིང་
བསུ་སྐྱེལ་ཡང་ཐུན་མོང་མིན་པ་མཛད། དགོན་གནས་གང་དུ་
ཕེབས་ཀྱང་བསྙེན་བཀུར་ཚད་མེད་ཐོབ། མཁན་པོ་བསོད་ནམས་
གྲགས་པ་དང་། སློབ་དཔོན་མཆོག་སྦྱིན། དགེ་སློང་གི་དགེ་འདུན་
བཞི་བཅུ་ཙམ་གྱི་དབུས་སུ་བསྙེན་རྫོགས་ཀྱི་སྡོམ་པ་མནོས། ཚེ་
གཅིག་རིང་བསད་ཤ་མི་གསོལ་བའི་དམ་བཅའ་མཛད། རྣལ་འབྱོར་
པ་ནག་འབུམ་ལས་ཞི་བྱེད་དང་གཅོད། རྫོགས་ཆེན་སྙན་བརྒྱུད་
སོགས་ཞུས། བསམ་སྡིངས་པ་མཁས་གྲུབ་ལས་ཕྱག་ཆེན་གའུ་མའི་
སྐོར་གསན། དགུང་ལོ་སོ་གཅིག་གི་བར་ལོ་བཅུའི་རིང་དབུས་
གཙང་གི་ས་ཀར་རྙིང་གསུམ་གྱི་མཁས་གྲུབ་ཡོད་ཚད་ལས་ཟབ་ཆོས་
གསན་པས། མདོ་སྔགས་ཀྱི་གཞུང་ལུགས་མ་ལུས་པར་མཁས་པའི་
ཡང་རྩེར་སོན། དགུང་ལོ་སོ་གཅིག་པར་ཇོ་མོ་ནང་དུ་བྱོན། ཆོས་རྗེ་
ཡོན་ཏན་རྒྱ་མཚོའི་ཞབས་ལ་གཏུགས། ཀུན་སྤངས་ཆོས་གྲགས་
དཔལ་བཟང་པོ་ཡང་དེར་བཞུགས་པ་མཇལ་ཞིང་། བླ་མ་དེ་དག་གི་
• 78 •



མདུན་ནས་མུ་མཐུད་དེ་དུས་འཁོར་སོགས་ཟབ་ཆོས་མང་དུ་ཞུས།
དགུང་ལོ་སོ་བཞི་པ་ལ། བླ་མའི་བཀའ་དང་། བུ་སློབ་ཡོན་བདག་
རྣམས་ཀྱི་ཞུ་བ་ནན་ཅན་ཕུལ་བར་བརྟེན། ཇོ་ནང་པའི་གདན་སར་
ཕེབས། སློབ་མ་རྣམས་ལ་མདོ་སྔགས་ཀྱི་གཞུང་བཤད། ཡོན་བདག་
ཕོ་མོ་རྣམས་ལ་དབང་ལུང་། གཞན་ཡང་དགེ་ཚུལ་སློང་གི་སྡོམ་པ་
དང་བྱང་སེམས་ཀྱི་སྡོམ་པ་འབོགས་པ་སོགས་རྣམ་དཀར་དགེ་བའི་་
འཕྲིན་ལས་རྒྱ་ཆེར་མཛད། དགུང་ལོ་སོ་དྲུག་པ་མེ་ཡོས་ལོར་ཆོས་རྗེ་
ཡོན་ཏན་རྒྱ་མཚོ་སྐུ་གཤེགས། རྗེ་ཡོན་ཏན་རྒྱ་མཚོའི་སྐུ་དྲིན་གསབ་
པའི་ཕྱིར་དུ་མཆོད་རྟེན་ཆེན་པོ་དཔལ་ཡོན་ཅན་བཞེངས་དགོས་་་་་
པར་དགོངས་ནས། དགུང་གྲངས་སོ་དགུ་པ་ལྕགས་རྟ་ལོའི་ཟླ་བ་
གསུམ་པའི་ཚེས་གསུམ་ལ་མཆོད་རྟེན་གྱི་རྨང་བཏིང་། མཆོད་རྟེན་
ཕྱིར་མཆོད་རྟེན་ནང་ལྷ་ཁང་ཡིན་པ་ཤིན་ཏུ་རྒྱ་ཆེན་པོ། གདན་ཁྲི་
གྲུ་བཞིའི་ངོས་རེར་ཁྲུ་ཉིས་བརྒྱ་བཅོ་ལྔ་རེ་ཡོད་པ། གདན་ཁྲི་ནས་
གསེར་ཏོག་གི་རྩེ་མོའི་བར་དཔངས་སུ་ཁྲུ་ཉིས་བརྒྱ་བཅོ་ལྔའི་མཐོ་་་
ཚད་ལྡན་པ། ནང་གི་ལྷ་ཁང་ཆིག་བརྒྱ་དང་བརྒྱད་ཀྱི་ནང་མདོ་དང་
སྔགས་ཀྱི་ལྷ་སྐུ་དང་། དཀྱིལ་འཁོར། གསུང་རབ་བཅས་མང་པོ་
བཞེངས། ཉེ་སྐོར་གྱི་རྡོ་བཟོ། ཤིང་བཟོ། ལྷ་བཟོ། ལྕགས་ཟངས་
གསེར་བཅས་ཀྱི་མགར་བ་བཅས་མང་པོ་གདན་དྲངས་པ་མ་ཚད།
ཡིག་མཁན་གདན་དྲངས་པའི་ནང་ནས་རྒྱ་གར་གྱི་ཡི་གེ་མཁས་པ་་་
，79 ，



བལ་པོའི་པཎྜི་ཏ་མཉྫ་ཤྲཱི་དང་། གསེར་བཟོ་མཁས་པ་བལ་པོའི་འབུ་
ནུ། ཕྲ་བཟོ་མཁས་པ་བལ་པོ་རམྦྷ་ཏི་སོགས་བཟོ་བོ་མཁས་པ་གང་
ན་སུ་ཡོད་ཚང་མ་གདན་དྲངས། བུ་སློབ་ཡོན་བདག་དད་ལྡན་སྟོང་
ཕྲག་མང་པོས་ཉིན་མཚན་གོ་སྦྲེལ་ཏེ་འབད་ཅིང་། བླ་མ་རང་ཉིད་
ཀྱང་རྡོ་བསྐྱ་བ་དང་རྩིག་པ་བརྩིག་པ་སོགས་ལ་ཞུགས་ནས། ལོ་
བཞིའི་རིང་དབྱར་དགུན་མེད་པར་བརྩིགས་པས། ཆུ་བྱ་ལོའི་ཟླ་བ་
དྲུག་པར་མཆོད་རྟེན་ཆེན་པོ་ཡོངས་སུ་གྲུབ་སྟེ། ཚེས་བཅུའི་ཉིན་
རབ་གནས་མཛད། དེའི་ཚེ་ཁོང་གིས་རང་ཅག་གིས་མཆོད་རྟེན་
ཆེན་པོ་འདི་ཙམ་རྒྱ་ཆེན་པོ་བཞེངས་ཀྱང་འུ་ལག་མི་གཅིག་མ་བསྐུལ་
ལ། ཁྲལ་ནས་བྲེ་གང་ཡང་མ་བསྡུས་པས་སྡིག་པ་དང་མ་འདྲེས་པའི་
དགེ་བ་ཡིན་གསུངས། གཞན་ཡང་ལྷ་ཁང་དང་དཀྱིལ་འཁོར་རྒྱལ་
བའི་བཀའ་དང་དགོངས་འགྲེལ་གྱི་གསུང་རབ་མང་པོ་བཞེངས།
མདོ་སྔགས་ཀྱི་འཆད་ཉན་རྒྱ་ཆེན་མཛད། སློབ་མ་སྒྲུབ་པ་ཉམས་
ལེན་བྱེད་མཁན་དང་གཞུང་ལུགས་རྒྱ་མཚོ་ལྟ་བུར་མཁས་པ་མང་པོ་
སྤེལ། བོད་ལ་སྔར་མ་གྲགས་པའི་ལྟ་བ། དོན་དམ་གཞན་སྟོང་
དང་། ཀུན་རྫོབ་རང་སྟོང་གི་རྣལ་འབྱོར་སྤྱོད་པའི་དབུ་མའི་ལུགས་
ཇོ་ནང་པའི་གྲུབ་མཐའི་གཞི་བཏིང་། ལྟ་བ་དེ་སྒྲུབ་བྱེད་ཀྱི་བསྟན་
བཅོས་མང་པོ་བརྩམས། མཁས་དབང་དཔང་ལོ་ཆེན་པོས་ཀྱང་བུ་
དོལ་ཤེར་གསུམ་བསྟན་པའི་སྲོག་ཤིང་ཡིན། ཞེས་བསྟོད་པ་རྒྱ་ཆེར་
• 80 •



མཛད། དགུང་གྲངས་ཞེ་ལྔ་པ་ས་ཕོ་སྟག་ལོའི་ཟླ་བ་གསུམ་པར་ས་
སྐྱ་དང་། ཆུ་བཟང་། ལྷ་རྩེ་རྫོང་། ཤངས། སྣར་ཐང་སོགས་དགོན་
སྡེ་ཁག་ཀུན་ཏུ་ཞབས་ཀྱིས་བཅགས་ཏེ་སྐུ་མཚམས་བཞུགས་་་་་
དང་། རྟེན་ངོ་མཚར་ཅན་བཞེངས་པ། བཀའ་བསྟན་འགྱུར་ལ་
ཞིབ་རྟོག་མཛད་པ། ཁྱད་པར་ཐུབ་པའི་སྐུ་དང་། འོད་དཔག་
མེད། ཐུགས་རྗེ་ཆེན་པོ། འཇམ་པའི་དབྱངས་སོགས་ཀྱི་སྐུ་མང་པོ་
ཤིང་པར་དུ་བརྐོས་ནས་ཕྱོགས་ཀུན་ཁྱབ་པར་སྤེལ། དུས་ཀྱི་འཁོར་
ལོའི་སྐོར་ལ་བསྟན་བཅོས་སུམ་ཅུ་སོ་བརྒྱད། གྲུབ་མཐའི་སྐོར་ལ་
བསྟན་བཅོས་བཅུ་དྲུག ཕར་ཕྱིན་སྐོར་ལ་བདུན། གསོལ་འདེབས་
སྐོར་ཉེར་ལྔ། ཐུགས་རྗེ་ཆེན་པོའི་སྐོར་ཉེར་གསུམ། བསྟོད་ཚོགས་
སྐོར་བཅུ་བཞི། སྐུ་འབུམ་ཆེན་པོའི་སྐོར་ལྔ། རྡོ་རྗེ་ཕྲེང་བའི་སྐོར་
གསུམ། སྤྲིང་ཡིག་སྐོར་བརྒྱུད། གདམས་ངག་དང་དྲིས་ལན་སྐོར་
བཅུ་གཉིས། རྣམ་ཐར་སོགས་སྣ་ཚོགས་སྐོར་བཅུ་དྲུག སྨོན་
ལམ་སྐོར་གསུམ། བཀྲ་ཤིས་སྐོར་བཞི་བཅས་ཁྱོན་སྡོམ་བསྟན་བཅོས་
ཆིག་བརྒྱ་བདུན་ཅུ་དོན་བཞི་ཡོད་པར་བཤད། མདོར་ན་འཆད་
རྩོད་རྩོམ་གསུམ་གྱིས་དུས་འདའ་བར་མཛད་དེ་མཁས་པའི་གྲགས་་་་
པ་རྒྱ་བོད་ཀུན་ཏུ་ཁྱབ། དགུང་ལོ་ང་གཅིག་པ་ཤིང་སྤྲེལ་ལོའི་ཟླ་བ་
དགུ་པར་གོང་མ་ཆེན་པོ་ཐོ་ཧུ་ཐེ་མུར་གྱིས་བུ་སྟོན་དང་ཁོང་གཉིས་་
ཀྱི་སྙན་པ་གསན་ནས། ཛཾ་བྷ་ལ་ཏུ་ཤི་དང་བྷ་ཐེ་ཚེ་དབེན་གྱིས་
• 81 •



གཙོར་བྱས་པའི་གསེར་ཡིག་པ་གདན་འདྲེན་དུ་མངགས་པ་འབྱོར།
བུ་སྟོན་ཁོང་གཉིས་རྒྱ་ནག་ཏུ་ཕེབས་འདུན་མེད་པར་བརྟེན།
དབེན་པར་མཚམས་བསྙེན་སྒྲུབ་མཛད་པའི་སྒོ་ནས་བྱོལ། ཁོང་
དགུང་ལོ་དྲུག་ཅུ་རེ་གསུམ་དུ་ཕེབས་པ་ཤིང་རྟ་ལོའི་ཟླ་བ་བཅུ་་་་
གཉིས་པར། ལོ་ཙཱ་བ་བློ་གྲོས་དཔལ་བཟང་གིས་གདན་ས་ལོ་བཅུ་
བདུན་མཛད་ནས་སྐུ་གཤེགས། དེ་དུས་དགུང་ལོ་བདུན་ཅུར་སོན།
ཆོས་རྗེ་ཉིད་ ཀྱིས་ གཙོ་བོར་མཛད་དེ་གཤེགས་རྫོགས་རྒྱས་པ་་་་
བསྒྲུབས། སྐབས་དེར་སྣར་ཐང་མཁན་པོ་མཆིམས་བློ་བཟང་གྲགས་
པ་སོགས་བུ་སློབ་དགེ་བའི་བཤེས་གཉེན་རྣམས་ཀྱིས། ཆོས་རྗེ་དོལ་
པོ་པ་སྣར་ཐང་དུ་གདན་དྲངས། དབུ་མ་དང་ལམ་གྱི་ཁྲིད་སོགས་
གང་ལ་གང་འཚམ་གྱི་དམ་ཆོས་མང་པོ་གསུངས། སྐབས་དེ་དག་ཏུ་
གཙང་ལ་དུས་འཁྲུག་ཆེན་པོ་བྱུང་ཞིང་དགོན་སྡེ་གཙུག་ལག་ཁང་་་་་
དགེ་འདུན་བཅས་པར་གནོད་པ་ཆེན་པོ་བྱུང་། ཆོས་རྗེ་པས་ཐུགས་
སྐྱོ་བ་ཚད་མེད་མཛད། དགུང་ལོ་རེ་བདུན་པ་ས་ཁྱིའི་ལོར། རྟ་ནག་
རི་ཁུད་པས་གདན་དྲངས་པར་བརྟེན། ཟླ་བ་ལྔ་པའི་ཚེས་བཅུ་དྲུག་
ལ་རྟ་ནག་ཏུ་ཕེབས། ལོ་གཅིག་རིང་ཆོས་ཀྱི་འཁོར་ལོ་བསྐོར། ས་
སྐྱའི་གདུང་རྒྱུད་བསོད་ནམས་རྒྱལ་མཚན་ཡང་དེར་བྱོན་ནས་དམ་་་
ཆོས་ཞུས་ཤིང་ཟང་ཟིང་གི་འབུལ་བ་རྒྱ་ཆེན་བསྟབས། ལོ་དེའི་ཟླ་བ་
བཞི་པར་དབུས་ཀྱི་སློབ་མ་བུ་ཆེན་རྣམས་ཀྱིས་གདན་དྲངས་ཏེ། ས་
，82



ཕག་ལོའི་ཟླ་བ་བཞི་པར་དོ་ལི་ལ་བཞུགས་ནས་དབུས་སུ་ཐེངས་་་་་
གཉིས་པ་ཕེབས། གཡག་སྡེ་དང་སྟོད་ལུང་སོགས་བརྒྱུད་ནས་ལྷ་
སར་བྱོན། ཇོ་ཤཱཀྱ་རྣམ་གཉིས་གཙོས་པའི་རྟེན་བྱིན་ཅན་རྣམས་ལ་
མར་ཁལ་སུམ་བརྒྱ་ལྷག་གི་མར་མེ་སོགས་མཆོད་སྤྲིན་རྒྱ་ཆེན་སྤྲོས།
དམར་པོ་རི་དང་བྲག་ལྷ་ཀླུ་ཕུག་ ར་མོ་ཆེ་ཁང་གསར་བཅས་སུ་
ཉམས་ལེན་ཟླ་བ་དྲུག་ཙམ་མཛད། དེ་ནས་གསང་ཕུ་གླིང་སྟོད་
སྨད། བདེ་བ་ཅན། ཚལ་གུང་ཐང་སོགས་དབུས་ཀྱི་དགོན་སྡེ་ཕལ་
མོ་ཆེར་བྱོན། དབུས་བཞུགས་ཀྱི་སློབ་མ་བུ་ཆེན་རྣམས་དང་།
ཁམས་དང་གཙང་སོགས་ཐག་རིང་ནས་ཕེབས་པའི་བླ་ཆེན་ཁག་་་་་་
བརྒྱ་སྟོང་མང་པོ་ལ་ཟབ་ལམ་གྱི་ཁྲིད་སོགས་ལན་གྲངས་དུ་མ་་་་
གནང་། ཁྲིད་ཐེངས་རེ་ལ་བླ་ཆེན་དང་ཡོན་བདག་ཕོ་མོ་ཁྲི་མང་པོ་
བྱུང་ཞིང་། ཉམས་ལེན་རྩེ་གཅིག་བྱེད་མཁན་དང་མཁས་པར་གྱུར་
པའི་སློབ་མ་ཤིན་ཏུ་མང་པོ་སྤེལ། དབུས་ཀྱི་དགོན་སྡེ་རྣམས་སུ་
ཕེབས་པའི་དུས་ན་དོ་ལི་ཁོ་ནར་བཞུགས་ཤིང་ལམ་བར་དད་ལྡན་ཕོ་
མོ་ཁྲི་ཕྲག་གིས་བསྒུགས་ནས་དོ་ལིའི་འོག་ཏུ་འཛུལ་ནས་བྱིན་རླབས་
ཞུས། སྐབས་དེར་དབུས་གཙང་ཁམས་གསུམ་ན་ཁོང་ལས་ཆེ་བའི་
བླ་མ་མེད་པ་ལྟ་བུར་སྣང་། ལོ་གཅིག་ཙམ་འགོར་རྗེས་སྣར་ཐང་།
ཁྲོ་ཕུ་སོགས་བརྒྱུད་དེ་ལྕགས་བྱི་ལོའི་ཟླ་བ་ལྔ་པའི་ཚེས་བཅུ་དྲུག་ལ་་
ཇོ་ནང་རི་ཁྲོད་ཆེན་པོར་ཕྱག་ཕེབས། སེར་སྐྱ་ཤིན་ཏུ་མང་པོས་སེར་
IRLER
83，



ཕྲེང་བསྒྲིགས་ནས་བསུ་བར་བྱས། བུ་ཆེན་དགེ་བའི་བཤེས་གཉེན་
དང་ཡོན་བདག་རྣམས་ལ་ཟང་ཟིང་གི་སྐྱེས་བཟང་པོ་གནང་། དེ་
ནས་ལོ་ཕྱེད་གཉིས་རིང་རི་ཁྲོད་ཆེན་པོར་བཞུགས་ཏེ། གཙོ་བོར་
ཉམས་ལེན་ཐུགས་དམ་མཛད་ཅིང་། དགེ་ལས་ཀྱི་འཕྲོ་རྣམས་ཀྱང་
གྲུབ་པར་མཛད། བར་བར་རྣམས་སུ་ཆོས་ཀྱི་འཁོར་ལོའང་ཅི་
རིགས་སུ་བསྐོར། དགུང་གྲངས་བདུན་ཅུར་ཕེབས་པ་ལྕགས་གླང་
（༡༣༦༡）ལོ་ཡི་སྟོན་ཁར་གདན་ས་པ་དཀོན་མཆོག་རྒྱལ་མཚན་ས་
སྐུར་ཕེབས་ནས་ཚུར་མ་བྱོན་པའི་བར་ལ་ཆོས་རྗེ་པས་སྔོན་འགྲོའི་་་་
ཁྲིད་དང་། ངེས་དོན་རྒྱ་མཚོའི་ཁྲིད་གནང་། ངེས་དོན་རྒྱ་མཚོའི་
ཁྲིད་ཕྱེད་ཙམ་སོང་བ་ཟླ་བ་བཅུ་གཉིས་པའི་ཚེས་ལྔ་ཉིན་བླ་མས་དེ་་
དཔེ་ཆ་ཚགས་ལེགས་པར་གྱིས་གསུངས་ནས་ཁྲིད་མཚམས་བཞག །
ཚེས་དྲུག་པའི་སྔ་དྲོར་བླ་བྲང་གཟིམ་ཁང་དུ་གཟུགས་སྐུའི་བཀོད་པ་
རེ་ཞིག་བསྡུས་སོ།།
དེ་ནས་ཐག་རིང་ན་གནས་པའི་བུ་སློབ་མཁན་ཆེན་ཕྱོགས་
ལས་རྣམ་རྒྱལ་དང་། གདན་ས་པ་དཀོན་རྒྱལ་སོགས་བསྒུགས་ནས་
ཉིན་ཞག་བཅོ་ལྔའི་རིང་སྐུ་གདུང་གཟིམ་ཁང་དུ་བཞུགས་བཅུག
ཆུ་སྟག་ལོའི་ཟླ་བ་དང་པོའི་ཚེས་དྲུག་ལ་མཁན་ཆེན་ཕྱོགས་ལས་རྣམ་
རྒྱལ་ཡབ་སྲས་ཀྱིས་སྦྱིན་སྲེག་གི་ཆོ་ག་མཛད་དེ་གདུང་ཞུགས་ཕུལ།
• 84 •



རིང་བསྲེལ་རྣམས་ཕྱོགས་མང་པོའི་བུ་སློབ་རྣམས་ལ་བགོས་ཏེ་དད་
རྟེན་དུ་བྱས་སོ།།
གསུང་ཆོས་ནི་གོང་དུ་སོང་བ་ལྟར་བསྟན་བཅོས་ཆིག་བརྒྱ་
དོན་བཞི་ཡོད་པར་བཤད་ཀྱང་མི་རིགས་དཔེ་མཛོད་ཁང་དུ་རི་ཆོས་
ངེས་དོན་རྒྱ་མཚོ་དབུ་མེད་བྲིས་མ་པོད་གཅིག་ལས་བཞུགས་མེད་་་་་
རྒྱལ་སྲས་ཐོགས་མེད་བཟང་པོའི་
རྣམ་ཐར་མདོར་བསྡུས།
རྒྱལ་སྲས་ཐོགས་མེད་བཟང་པོ་ནི། གཙང་ས་སྐྱ་དགོན་
པའི་ལྷོར་དཔག་ཚད་ཕྱེད་གསུམ་ཙམ་གྱི་སར་བྲག་སྐྱ་ཞེས་པའི་ཡུལ་
དུ། ཡབ་དཀོན་མཆོག་དཔལ་དང་། ཡུམ་འབུམ་སྒྲོན་གཉིས་ལས་
རབ་བྱུང་ལྔ་པའི་ཤིང་ལུག་（༡༢༩༥）ལོ་ལ་འཁྲུངས། དགུང་ལོ་
གསུམ་པར་ཡུམ་འདས། དགུང་ལོ་ལྔ་པར་ཡབ་གཤེགས། དགུང་ལོ་
བཅུ་བཞིར་ཕེབས་པ་ས་སྤྲེལ་(༡༣༠༨）ལོའི་ཟླ་བ་དྲུག་པའི་ཚེས་་་
བརྒྱད་ཀྱི་སྔ་དྲོར། བསམ་གླིང་པའི་གདུང་རྒྱུད་བླ་མ་དཔལ་འབར་
• 85 •



ནས་མཁན་པོ་དང་། དེའི་གཅུང་པོ་མཁན་པོ་རིན་ཆེན་དཔལ་
བཟང་ནས་སློབ་དཔོན་མཛད་པའི་མདུན། རབ་ཏུ་བྱུང་ཞིང་དགེ་
ཚུལ་གྱི་སྡོམ་པ་བླངས། མིང་བཟང་པོ་དཔལ་བཏགས། དགུང་ལོ་
བཅོ་ལྔ་པར། བོ་དོང་ཨེ་ཝཾ་གླིང་གི་ཆོས་གྲྭ་ཆེན་མོར་བྱོན། བླ་མ་
ཀུན་རྒྱལ་པའི་དྲུང་དུ་མངོན་པ་སྦྱངས། ས་སྐྱ་དགོན་པར་ཕེབས་
ནས་བླ་མ་གཞོན་རྒྱལ་མདུན་ཚད་མ་སྡེ་བདུན་སོགས་ཚད་མའི་སྐོར་
རྣམས་གསན། དགུང་ལོ་ཉེར་གསུམ་པར་གཙང་ཕྱོགས་ཀྱི་ཆོས་གྲྭ་
ཡོངས་ལ་གྲྭ་སྐོར་མཛད། ཚད་མའི་རྩོད་པ་འགྲན་ཟླ་དང་བྲལ་བས་
ཀུན་གྱིས་བསྔགས་བརྗོད་བྱས། དགུང་ལོ་སུམ་ཅུ་པར། བྱང་སེམས་
རིན་ཆེན་མགོན་གྱི་མདུན་ནས་བསྙེན་རྫོགས་ཀྱི་སྡོམ་པ་བླངས།
དགུང་ལོ་སོ་དགུ་པར། འཇམ་དབྱངས་དོན་ཡོད་རྒྱལ་མཚན་སོགས་
ནས་ནན་གྱི་བསྐུལ་བ་དང་དུ་བླངས་ཏེ་ཆོས་གྲྭ་ཆེན་པོ་བོ་དོང་ཨེ་དྷ་
རའི་གདན་ས་མཛད། དགུང་ལོ་ཞེ་གསུམ་པར་དངུལ་ཆུ་ཆོས་རྫོང་
དུ་མཚམས་ལོ་ཉི་ཤུ་ལྷག་བཞུགས། རང་བྱུང་དྲུག་པའི་ས་བྱ་
（༡༣༦༩）ལོའི་ཟླ་བ་བཅུ་པའི་ཚེས་ཉི་ཤུ་ཉིན་གྱི་ཕྱི་དྲོར་ཉི་མ་ནུབ་
པ་དང་མཉམ་དུ་སྐུ་གཤེགས། དགུང་གྲངས་དོན་ལྔ་བཞུགས། །
ཁོང་གི་སློབ་མ་ནི་མཁན་ཆེན་བྱང་ཆུབ་རྩེ་མོ་དང་། ཆོས་
རྗེ་ཉི་མ་གཞོན་ནུ་སོགས། མཁས་ཤིང་གྲུབ་པ་བརྙེས་པའི་སློབ་མ་
，86 •



ཤིན་ཏུ་མང་ངོ་།།
ཁོང་གི་གསུང་ནི། མི་རིགས་དཔེ་མཛོད་ཁང་དུ་པར་མ་པོ་
ཏི་གཅིག་དང་། བྲིས་མ་པོད་འགའ་བཞུགས་སོ།།
གཡག་སྡེ་པཎ་ཆེན་བརྩོན་འགྲུས་དར་
རྒྱས་ཀྱི་རྣམ་ཐར་མདོར་བསྡུས།
གཡག་སྡེ་པཎ་ཆེན་བརྩོན་འགྲུས་དར་རྒྱས་ནི། གཙང་
གཡག་སྡེ་བྱེ་མ་ལུང་གི་ཡུལ་དུ་ཡབ་དཀོན་མཆོག་དཔལ་དང་ཡུམ་་་
ཆོས་ སྐྱིད་ གཉིས་ ཀྱི་ སྲས་ སུ་ བོད་ རབ་ བྱུང་ ལྔ་ པའི་ ས་ ཕག་་་་་་
（༡༢༩༩）ལོ་ལ་སྐུ་བལྟམས། ཡུམ་གྱིས་གཅེས་པར་བསྐྱངས་ནས་
དགུང་ལོ་ལྔ་པར་ཕེབས་པ་ན་ཆོས་ཁྲི་སྒང་དུ། འབན་པོ་ཆོས་དབང་
པའི་སྤྱན་སྔར་ངན་སོང་སྦྱོང་བའི་རྒྱུད་ཀྱི་ཆོས་ཐུན་གཅིག་ཞུས་པ་དེ་
ནི་ཆོས་ཐོས་པའི་ཐོག་མ་ཡིན། དེ་ནས་རིམ་བཞིན་རྟོགས་ལྡན་རིན་
སྨོན་པའི་མདུན་ནས་བོད་ཡིག་མ་ཕྱི་ཀ་ཁ་སོགས་སྦྱོང་བའི་འགོ་་་་་
ཚུགས། ཇོ་གདན་པ་དར་བརྩོན་གྱི་མདུན་དུ་བོད་ཡིག་སྦྱོར་སྡེབ་
དང་འཇམ་དཔལ་མཚན་བརྗོད། འཇམ་དབྱངས་བསྟོད་པ།
• 87 •



གཏོར་མ་བརྒྱ་རྩ་སོགས་སྦྱངས་པར་མ་ཟད། འདུལ་མཛོད་ཀྱི་
གཞུང་རྣམས་ཀྱང་ཅི་རིགས་ཤིག་ཐོས། མཁན་ཆེན་འོད་འབྱུང་གི་
སྤྱན་སྔར། ཁྲ་ཆེན་རིན་འབྱུང་གིས་ལས་སློབ་དང་ལུང་ཀྲིག་པས་
གསང་སྟོན། དེ་མིན་དགེ་འདུན་གྲངས་ཚང་དབུས་སུ་བསྙེན་པར་
རྫོགས་པ་དགེ་སློང་གི་སྡོམ་པ་ལེགས་པར་མནོས་ཏེ་བསྲུང་བྱ་མཐའ་
དག་མིག་འབྲས་ལྟར་བསྲུངས། མཁན་ཆེན་དེ་ཉིད་ཀྱི་མདུན་མི་
གཡོ་བ་དཀར་པོའི་སྒྲུབ་ཐབས་དང་འདུལ་བའི་སྐོར་བཅས་ཟབ་་་་
ཆོས་མང་པོ་ཞུས། གཞན་ཡང་བྲག་རྩ་ཚུལ་རིན་དང་། གྲགས་པ་
རྒྱལ་མཚན། ཇོ་གདན་གཞོན་ཚུལ་སོགས་དགེ་བའི་བཤེས་གཉེན་
བཅུ་ཕྲག་འགར་བསྟེན་ནས་མངོན་པ་གོང་འོག བྱང་ཆུབ་
སེམས་པའི་སྤྱོད་འཇུག ཕར་ཕྱིན། དབུ་མའི་བསྟན་བཅོས་
སོགས་མདོའི་སྐོར་མང་པོ་གསན་ཅིང་། གསང་སྔགས་སྐོར་ཡང་
བྱིན་རླབས་འཕོ་བ། མཁའ་འགྲོ་རྡོའི་བཅུད་ལེན། གུ་རུ་རྟ་མགྲིན་
དབང་བསྐུར་སོགས་དབང་ལུང་ཁྲིད་མཐའ་ཡས་པ་ཞུས། ཁྱད་པར་
དུ་ཀརྨ་པ་གསུམ་པར་རང་བྱུང་རྡོ་རྗེ་ནི་ཁོང་གི་བླ་མ་གཙོ་བོ་ཡིན་་་་
ཞིང་། རྗེ་རང་བྱུང་རྡོ་རྗེའི་བསྟོད་པ་སྙན་ངག་གིས་བརྒྱན་པ་ཚིགས་
བཅད་ཤིན་ཏུ་སྙན་པ་དང་རང་བྱུང་རྡོ་རྗེའི་སྒྲུབ་ཐབས་དངོས་གྲུབ་
རྒྱ་མཚོ་ཞེས་པ་བརྩམས། ཁོང་གི་སྤྱན་སྔར་བཀའ་བརྒྱུད་པའི་ཟབ་
ཆོས་རྒྱལ་བ་རྒྱ་མཚོ། ཕག་མོ་བདེ་མཆོག་དང་རྡོ་རྗེ་འཇིགས་བྱེད། །
• 88 •



ནཱ་རོ་ཆོས་དྲུག་དང་ཕྱག་ཆེན་ལྷན་ཅིག་སྐྱེས་སྦྱོར་སོགས་ཀྱི་དབང་
ལུང་ཁྲིད་ཆ་ཚང་ཞུས་ཤིང་བླ་མའི་ཐུགས་ཀྱི་ཡོན་ཏན་བུམ་པ་གང་་་་
བྱོའི་ཚུལ་གྱིས་མནོས། ད་དུང་བརྡ་དོན་རཏྣ་ལ་རྙིང་མའི་ཆོས་སྐོར་
དང་། རནྣསིང་ཧའི་མདུན་ས་སྐྱ་བའི་ཆོས་སྐོར། རྒྱ་སྒོམ་རི་པའི་
མདུན་གཅོད་ཀྱི་སྐོར་བཅས་ཞུས་པར་མ་ཚད། དགུང་ན་མཐོན་
པོར་ཕེབས་སྐབས་ཀྱང་གྲུབ་མཐའ་རིས་མེད་ཀྱི་ཆོས་གསན་པའི་་་་་
ཆེད་དུ་བོ་དོང་ཕྱོགས་ལས་རྣམ་རྒྱལ་དང་རྗེ་བློ་བཟང་གྲགས་་་་་་
བཅས་ལའང་ཆོས་འབྲེལ་འགའ་གསན། མདོར་ན་དེ་དུས་ཀྱི་བོད་
ན་མཁས་དབང་མཆིམས་དགུའི་ཞབས་པད་བསྟེན་ཏེ་སྙན་ངག
གསོ་རིག ཚད་མ། རྩིས་དང་སྒྲ་བཅས་རིག་གནས་ཀུན་ལ་
སྦྱངས་པ་མཐར་ཕྱིན་ཏེ་མཁས་པའི་ཡང་རྩེར་སོན། དབུས་གཙང་
ཁམས་ཀུན་ཏུ་མཁས་པའི་གྲགས་པས་ཁྱབ། སྤྱིར་ཁོང་དཔལ་ལྡན་
ས་སྐྱའི་རིང་ལུགས་འཛིན་པ་ཞིག་ཡིན་ཡང་ཉམས་ལེན་ནི་གཙོ་བོར་
བཀའ་བརྒྱུད་དང་རྙིང་མ་ལ་ཤུགས་ཆེར་མཛད་པ་དང་། སྐུ་ཚེ་ཧྲིལ་
པོར་འཆད་ཉན་ཉམས་ལེན་ཁོ་ནས་དུས་འདའ་བར་མཛད་དེ་་་་་
དབུས་གཙང་གི་གནས་ཆེན་དཔལ་བསམ་ཡས་དང་། གསང་ཕུ་
སོགས་སུ་བྱོན་མྱོང་བ་མ་གཏོགས་དེ་མིན་ཐག་རིང་ལ་མ་ཕེབས་པར་
མངོན། སྐབས་དེར་རྫོགས་ཆེན་པ་ཀློང་ཆེན་རབ་འབྱམས། ཇོ་ནང་
པ་དོལ་པོ་ཤེས་རབ་རྒྱལ་མཚན། ཁྲོ་ཕུ་བ་བུ་སྟོན་རིན་ཆེན་གྲུབ།
• 89 •



དགེ་ལྡན་པའི་སྲོལ་གཏོད་པ་པོ་ཙོང་ཁ་པ་བློ་བཟང་གྲགས་པ། བོ་
དོང་པ་ཕྱོགས་ལས་རྣམ་རྒྱལ་སོགས་གྲུབ་མཐའ་སོ་སོའི་མཁས་་་་་
དབང་སྙན་གྲགས་ཅན་ཤིན་ཏུ་མང་ཞིང་། ཁོང་ནི་མཁས་པ་དེ་དག་
གི་དབུས་སུ་མཁས་གྲགས་ཅན་ཡིན་ཡང་གྲུབ་མཐའ་རིས་མེད་ཁོ་ན་
མཛད་པ་རེད། དེའི་ཕྱིར་གསུང་འབུམ་དུ་གྲུབ་མཐའི་རྩོད་པ་
སོགས་ཀྱི་གནས་ཚུལ་གཏན་ནས་འཁོད་མེད་ཅིང་། གོང་གསལ་
མཁས་དབང་ཕལ་ཆེ་བའི་མདུན་ནས་ཆོས་འབྲེལ་ཞུས་ཡོད་པར་་་་་
བལྟས་ན་གྲུབ་མཐའ་རིས་མེད་ལ་དག་སྣང་མཛད་མཁན་ཞིག་ལས་་
ཕྱོགས་རིས་ཅན་རྩོད་ཉོག་ཤ་སྟག་གིས་ཉི་མ་འཁྱོལ་ཐབས་མཛད་་་་
མཁན་ཞིག་གཏན་ནས་མིན་པར་གསལ་ལོ།།
དགུང་ལོ་བརྒྱད་ཅུར་སོན་པ་རབ་བྱུང་དྲུག་པའི་ས་རྟ་་་་
（༡༣༧༨）ལོ་ལ་ཐུགས་ཀྱི་དགོངས་པ་ཆོས་ཀྱི་དབྱིངས་སུ་བསྡུས་་་་་
ཁོང་གི་གསུང་ནི། རྣམ་ཐར་དང་། ཞལ་གདམས། སྙན་
ངག་གི་ལམ་ནས་དྲངས་པའི་བསྟོད་པ་སྣ་ཚོགས། མགུར། དྲི་བ་
དང་དྲིས་ལན་སྣ་ཚོགས། ཆབ་ཤོག སྒྲུབ་ཐབས། བསྔོ་སྨོན་
སོགས་ཆོས་ཚན་ཆིག་བརྒྱ་བདུན་ཅུ་ལྷག་ཡོད་པའི་པོ་ཏི་དབུ་མེད་་་་
བྲིས་མ་ཆེ་ལེགས་ཤིག་མི་རིགས་དཔེ་མཛོད་ཁང་དུ་བཞུགས་ཡོད་་་་
，90 •



ཅིང་ཆོས་ཚན་ཚང་མ་ཚིག་ཉུང་ལ་དོན་གསལ་བ། སྙན་ཆ་ཕུན་སུམ་
ཚོགས་པ། བརྡ་རྙིང་དང་མངོན་བརྗོད་ཡོངས་གྲགས་མིན་པ་ཉུང་
བ། སུས་བལྟས་ཀྱང་གོ་སླ་བ་ཤ་སྟག་གོ །
ས་སྐྱ་དཔལ་ལྡན་ཚུལ་ཁྲིམས་ཀྱི་
རྣམ་ཐར་མདོར་བསྡུས།
མཁས་གྲུས་དཔལ་ལྡན་ཚུལ་ཁྲིམས་ནི། བོད་འབྲས་ས་
མཚམས་སྒང་སྐྱ་ཞེས་པའི་ཡུལ་དུ། ཡབ་དབུ་རི་དགོན་གྱི་བླ་མ་དར་
མ་རྒྱལ་མཚན་དང་ཡུམ་རིན་ཆེན་སྐྱོང་གཉིས་ཀྱི་སྲས་སུ། རབ་བྱུང་
ལྔ་པའི་ས་བྱ་（༡༣༠༩）ལོར་འཁྲུངས། ཁོང་ནི་བུ་གཅིག་པོར་སོང་
བས་ཡབ་ཀྱིས་ཐུགས་གཙིགས་ཤིན་ཏུ་ཆེ་ཞིང༌། བུ་སློབ་རྣམས་ཀྱིས་
བླ་མ་བུ་ཆུང་པ་ཞེས་དད་པའི་ཡུལ་དུ་མཛད།
དགུང་ལོ་བཞི་པའི་དུས་སུ་ཡབ་ཀྱིས་ཀྱི་རྡོ་རྗེས་དང་ཕྱག་་་
རྡོར་གྱི་དབང་གནང་། དེ་ནས་མི་རིང་བར་ཀློག་བསླབས་པས་བརྡ་
བསྟན་པ་ཙམ་གྱིས་མཁྱེན་པ་བྱུང་། དགུང་ལོ་དགུ་པར་ཕེབས་པ་ན་
ཡབ་སྐུ་གཤེགས། ཉེ་ཚན་དང་བུ་སློབ་ཀུན་གྱིས་དབུ་རི་དགོན་དུ་
• 91 •



བཞུགས་ནས་ཡབ་ཀྱི་གདན་ས་འཛིན་དགོས་པར་ཞུས། འོན་ཀྱང་
ཁོང་བྱིས་པའི་དུས་ནས་ཉེ་འཁོར་གྱི་གྲྭ་པ་མང་པོ་དང་རྒྱུན་དུ་་་་་
འགྲོགགས་པའི་དབང་གིས་རབ་ཏུ་བྱུང་བར་མོས་པ་ཞིག་རྒྱུན་དུ་་་་
འཆར། ཡབ་གཅིག་ལ་ཡུམ་མི་གཅིག་པའི་ཕུ་བོ་བླ་མ་རྒྱལ་རིན་པ་
བྱ་བ་ཞིག་ཡོད་པ་དེ་ལ་བཙུན་པ་བྱེད་འདོད་པའི་བསམ་ཚུལ་ཡང་་་་
ཡང་བཤད་པས། ཕུ་བོས་བཙུན་པ་བྱས་ན་ས་སྐྱ་ཇོ་གདན་ཚོགས་
པར་ཞུགས་ན་ཤིན་ཏུ་ལེགས་གསུངས། དེ་ནས་ཡབ་ཀྱི་དགོངས་
རྫོགས་བསྒྲུབ་པ་དང་རབ་ཏུ་བྱུང་བའི་ཆེད་དུ་ས་སྐྱའི་ལྷ་ཁང་ཆེན་་་་
མོར་བྱོན། དགེ་འདུན་སྒང་པའི་ཚོགས་པར་ཞུགས། མཁན་པོ་དོན་
གྲུབ་དཔལ་བའི་མདུན་རབ་ཏུ་བྱུང་། མཚན་དཔལ་ལྡན་ཚུལ་
ཁྲིམས་བཏགས། མཁན་པོ་དེར། འདུལ་བ་མདོ་རྩ། སོ་སོར་ཐར་
པའི་མདོ། ཀ་རི་ཀ་ལྔ་བཅུ་པ་སོགས་གསན། དགུང་ལོ་བཅུ་གཅིག་
པར་བླ་མ་རི་ཁྲོ་པ་དང་མཇལ། དད་པ་ལྷག་པར་སྐྱེས་ཏེ། ཕྱག་
རྒྱ་ཆེན་པོ་ལྷན་ཅིག་སྐྱེས་སྦྱོར་གསན། ཆོས་རྗེ་དེ་ཉིད་ལ་མོས་གུས་
ཚད་མེད་སྐྱེས། བླ་མ་རང་གི་བཞུགས་གནས་བྲག་ཕུག་ཏུ་བྱོན་
རྗེས། ཁོང་བླ་མའི་གསུང་མཆིད་ལྟར་བྲག་ཕུག་ཏུ་བླ་མའི་དྲུང་དུ་
སོང་ནས། ལོ་དྲུག་གི་བར་སྒྲུབ་པ་ཉམས་ལེན་མཛད་པས་རྟོགས་པ་
ཁྱད་པར་བ་འཁྲུངས། བླ་མ་དེར་ཡོན་ཏན་མ་ལུས་བུམ་པ་གང་བྱོའི་
ཚུལ་དུ་ཞུས། དགུང་ལོ་ཉེར་གཉིས་ཀྱི་བར་བྲག་ཕུག་ཏུ་བཞུགས་
• 92 • ༩



ནས་བྲག་ཕུག་ནས་བརྒྱུད་པའི་བཀའ་ལུང་མན་ངག་ཚང་མ་ཐུགས་་
སུ་ཆུད། ཆོས་རྗེ་དེ་ཉིད་ཀྱི་སྤྱན་སྔར་བསྙེན་རྫོགས་དགེ་སློང་གི་
བསླབ་སྡོམ་ཡང་དག་པར་མནོས། དགུང་ལོ་ཉེར་གསུམ་པར་ཚ་མོ་
རོང་བྱང་ཆུབ་རྫོང་དུ་ལོ་གསུམ་ཉམས་ལེན་སྙིང་པོར་མཛད་ནས་་་་
བཞུགས། དགུང་ལོ་ཉེར་དྲུག་པར་རྩ་བའི་བླ་མ་རི་ཁྲོད་པ་དགོངས་
པ་རྫོགས། གཤེགས་རྫོངས་སོགས་ལེགས་པར་བསྒྲུབས་རྗེས་བླ་མའི་
གཟིམ་ཁང་དུ་བླ་མའི་ཞལ་ཆེམས་ལྟར་ཐུགས་དམ་ཁོ་ནར་འབད་་་་
ཅིང་ཉམས་རྟོགས་ཁྱད་པར་ཅན་འཁྲུངས། དགུང་ལོ་སོ་བཞི་པར་
ཞ་ལུ་རི་ཕུག་ཏུ་བུ་སྟོན་རྗེའི་དྲུང་དུ་བྱོན་ནས་གསང་སྔགས་རྫོགས་་་
རིམ་གྱི་སྐོར་མང་པོ་གསན། གཞན་ཡང་ཤངས་དཀར་པོ་བྲག་པ་
རིན་ཆེན་སེང་གེའི་མདུན་ནས་ཀྱང་ཟབ་ཆོས་ལོ་གསུམ་རིང་ཞུས་པ་
སོགས་མཁས་གྲུབ་ཚད་ལྡན་གྱི་བླ་མ་མང་པོ་བསྟེན་ནས་མདོ་སྔགས་
ཀྱི་ཆོས་མཐའ་དག་གསན་ཅིང་། དགུང་ལོ་བཅུ་གཅིག་ནས་དྲུག་ཅུ་
རྩ་བདུན་པར་འཆད་ཉན་ཉམས་ལེན་གྱིས་སྐུ་ཚེ་འདའ་བ་མ་་་་་
གཏོགས་དུས་ཚོད་དོན་མེད་དུ་སྐད་ཅིག་གཅིག་ཀྱང་ཆུད་ཟོས་མ་་་་
བཏང་ངོ༌། །
གསུང་གི་སྐོར། ཞང་དཀོན་མཆོག་དཔལ་གྱི་རྣམ་ཐར་
དང་། རི་ཁྲོད་པའི་རྣམ་ཐར་སོགས་རྣམ་ཐར་སྐོར་དང་། སྡེ་སྣོད་
གསུམ་གྱི་དབྱེ་བ་ཉི་མའི་འོད་ཟེར། ལམ་འབྲས་བརྒྱུད་པའི་གསོལ་
• 93 •



འདེབས། འཕྲུལ་འཁོར་སོ་གཉིས་ཀྱི་ཡི་གེ། གཟུངས་སྔགས་གྲྭ་ལྔའི་
དཀྱིལ་ཆོག་སོགས་མང་པོ་ཞིག་བརྩམས།
སྐུ་གཤེགས་པའི་ལོ་དེའི་སྔ་ལོར་ཚ་མོ་རོང་ཕྱོགས་ཀྱི་བུ་་་་
སློབ་རྣམས་ལ་གསང་སྔགས་ཀྱི་ཟབ་ཆོས་གནང་འཕྲོར་ལུས་པ་་་་་
ཡོངས་རྫོགས་གནང་སྟེ་སློབ་མའི་རྒྱུད་ཚིམ་པར་མཛད། དགོན་པ་
དང་རི་ཁྲོད་ཀྱི་ལས་དོན་རྣམས་ཀྱང་སྒྲིག་བཀོད་ལེགས་པར་མཛད་
དེ་རབ་བྱུང་དྲུག་པའི་ཤིང་ཡོས་（༡༣༧༥）ལོའི་ཟླ་བ་ལྔ་པའི་ཚེས་
བཅུའི་ཐོ་རངས་ལ་མྱ་ངན་ལས་འདས། སྐབས་དེར་དགུང་ལོ་དྲུག་
ཅུ་རྩ་བདུན་དུ་ཕེབས་སོ།།
ས་སྐྱ་བསོད་ནམས་རྒྱལ་མཚན་
གྱི་རྣམ་ཐར་མདོར་བསྡུས།
བླ་མ་དམ་པ་བསོད་ནམས་རྒྱལ་མཚན་ནི། ཡབ་བདག་
ཉིད་ཆེན་པོ་བཟང་པོ་དཔལ་དགུང་ལོ་ལྔ་བཅུ་རྩ་གཅིག་བཞེས་པའི་
དུས་སུ། སྐུ་ཞང་མགོན་པོ་དཔལ་གྱི་སྲས་མོ་མ་གཅིག་གཞོན་ནུ་
འབུམ་མམ་མཚན་གཞན་ལུག་སྐྱེས་ཞེས་བྱ་བ་གོང་མ་རྒྱལ་པོའི་ལུང་
•94



གིས་ཕུད་པའི་བཙུན་མོ་དྲུག་པ་ལ་སྲས་གསུམ་གྱི་ཐ་ཆུང་དུ་ར་་་་
བྱུང་ལྔ་པའི་ཆུ་བྱི་ ( ༡༣ ༡༢）ལོར་ཞ་ལུ་ཁང་གསར་དུ་སྐུ་བལྟམས་་་
སོ། གལ་ཏེ་སྨན་རྩེའི་ཡུལ་དུ་རྒྱ་མོ་གཅིག་བཞེས་པ་དེ་ནས་བརྩིས་
ན་བདག་ཉིད་ཆེན་པོའི་བཙུན་མོ་ལུག་སྐྱེས་འདི་བཙུན་མོ་བདུན་པ་
ཡིན་ནོ།།
ཁོང་བྱིས་པ་ཆུང་ངུའི་དུས་སུ་ཉན་པོ་བ་བསོད་ནམས་་་་་
བརྟན་པ་དང་རོང་པ་ཤེས་རབ་སེང་གེ་སོགས་ལ་དབང་འབའ་་་་་
ཞུས། དགུང་ལོ་དྲུག་བདུན་བཞེས་པ་ན་བླ་མ་རིན་ཆེན་དཔལ་
བཟང་ལ་རྒྱུད་བརྟག་པ་གཉིས་པ་གསན་སྦྱོང་མཛད་པས་རིང་མིན་་་
ཐུགས་སུ་ཆུད། དགུང་ལོ་བརྒྱད་པར་རིན་ཆེན་སྨད་དུ་སྡེ་སྣོད་
འཛིན་པ་མང་པོའི་དབུས་སུ་བརྟག་གཉིས་ཀྱི་བཤད་པ་མཛད། །
ཀུན་གྱིས་ཁོང་གི་ཐུགས་རིག་ལ་བསྟོད་བསྔགས་བྱས། དེ་ནས་ལོ་
གཉིས་ཀྱི་བར་མུ་མཐུད་ནས་ཀྱི་རྡོར་དང་ཇོ་ནང་ལུགས་ཀྱི་དུས་་་་་་
འཁོར་མན་ངག་བཅས་པ། འཁོར་ལོ་བདེ་མཆོག དགྱེས་པ་རྡོ་
རྗེ་སོགས་གསང་སྔགས་ཀྱི་ཆོས་མང་པོར་གསན་སྦྱོང་མཛད། དགུང་
ལོ་བཅུ་གཅིག་པར་བླ་ཆེན་ཀུན་དགའ་བློ་གྲོས་ཀྱི་སྤྱན་སྔར་དགེ་་་
བསྙེན་གྱི་སྡོམ་པ་མནོས་ཤིང་ཐེག་ཆེན་སེམས་བསྐྱེད་དང་། དབང་
རྗེས་གནང་སོགས་ཆོས་མང་པོ་ཞུས། དགུང་ལོ་བཅུ་དྲུག་པར་བླ་མ་
དཔལ་ལྡན་སེང་གེ་ལ་ཚད་མ་རྣམ་འགྲེལ་སོགས་ཚད་མའི་སྐོར་་་་་
• 95 •



དང་། གསང་སྔགས་ལམ་འབྲས་ཀྱི་ཁྲིད། རྒྱུད་འབུམ་གྱི་ལུང་
སོགས་གསན་ཅིང་ཐུགས་སུ་ཆུད་པར་མཛད། དགུང་ལོ་བཅུ་བདུན་
པར་ཇོ་གདན་མཁན་པོ་བསོད་ནམས་གྲགས་པས་མཁན་པོ་དང་། །
དཔལ་ལྡན་སེང་གེས་སློབ་དཔོན། བླ་མ་བཟང་པོས་གྲིབ་ཚོད་པ་
བྱས་ཏེ་རབ་བྱུང་དགེ་ཚུལ་གྱི་སྡོམ་པ་བླངས། མཚན་བསོད་ནམས་
རྒྱལ་མཚན་ཞེས་པ་གསོལ། དགུང་ལོ་ཉི་ཤུ་པར་བོ་དོང་བྱ་རྒོད་
གཤོང་གི་གཙུག་ལག་ཁང་དུ་སྔོན་གྱི་མཁན་སློབ་གཉིས་ཀྱིས་གཙོས་་
དགེ་འདུན་བཅུ་བདུན་གྱི་དབུས་སུ་བསྙེན་རྫོགས་ཀྱི་བསླབ་སྡོམ་་་་་
ཡང་དག་པར་བླངས། མཁན་ཆེན་བསོད་ནམས་གྲགས་པ་དང་
བསོད་ནམས་བཟང་པོ་གཉིས་ཀྱི་དྲུང་དུ། འདུལ་བ་མདོ་རྩ་སོགས་
འདུལ་བའི་སྐོར་ལ་གསན་པ་མཐར་ཕྱིན་མཛད། སྔོན་དགུང་ལོ་
བཅུ་དགུ་པར་དཔང་ལོ་བློ་གྲོས་བརྟན་པའི་མདུན། གཅེན་འཇམ་
དབྱངས་དོན་ཡོད་རྒྱལ་མཚན་དང་ལྷན་ཅིག་ཏུ། མངོན་པ་ཀུན་
བཏུས་དང་། ཀླུ་སྒྲུབ་ཀྱི་བསྟོད་ཚོགས་བཅས་གསན། དགུང་ལོ་
ཉེར་གཅིག་པར་རིན་ཆེན་སྒང་བླ་བྲང་དུ་དཔང་ལོའི་མདུན། དབུ་
མ་རྩ་བ་ཤེས་རབ་དང་དེའི་འགྲེལ་པ་ཚིག་གསལ། དབུ་མ་མཇུག་
པ། དབུ་མ་བཞི་བརྒྱ་པ་བཅས་དང་། འཁོར་ལོ་བདེ་མཆོག་དང་།
གཤིན་རྗེ་གཤེད་ཀྱི་སྐོར་སོགས་གསང་སྔགས་སྐོར་བཅས་མང་དུ་་་་
གསན། ལོ་མང་རིང་དཔང་ལོ་ཆེན་པོ་དང་རྒྱལ་བ་བྲག་ཕུག་པ་
•96



བསོད་ནམས་དཔལ་སོགས་ལ་མདོ་སྔགས་ཟབ་ཆོས་སྤྱི་དང་ཁྱད་་་་་་
པར་ས་སྐྱའི་ཐུན་མིན་གྱི་ཆོས་མ་ལུས་པ་གསན། ་ བུ་སྟོན་རིན་པོ་ཆེ་
ཡང་ས་སྐྱ་དང་བོ་དོང་འབྲས་ཡུལ་སོགས་སུ་གདན་དྲངས་ནས་ཆོས་
མང་པོ་ཞུས། དགུང་ལོ་ཉེར་བདུན་པར་ལོ་གཅིག་གི་ནང་ཧོར་གྱི་
གདན་འདྲེན་པ་ཐེངས་གསུམ་བྱུང་ཞིང་གདན་འདྲེན་པའི་གསེར་་་་
ཡིག་པ་རྣམས་དང་ལྷན་ཅིག་ཏུ་ལྷ་སར་བྱོན། ཇོ་བོ་རིན་པོ་ཆེར་
གསེར་ཆབ་གསོལ། གསེར་ཡིག་པ་རྣམས་བརྫངས་རྗེས། གུང་ཐང་
དུ་ཕེབས་ནས་ཟླ་བ་དྲུག་ཙམ་བཞུགས། བསམ་ཡས་སུ་ཕེབས་ནས་
བོ་དྷི་ས་ཏྭའི་དབུ་ཐོད་སོགས་རྟེན་ཁྱད་འཕགས་རྣམས་ལ་གཟུངས་་
འབུལ་མཛད་ཅིང་། བསྟོད་པ་ཡང་བརྩམས།་ ཐབས་སྣ་ཚོགས་ཀྱིས་
ཧོར་དུ་བྱོན་མི་དགོས་པར་གྱུར། གཙང་ས་སྐྱ་དང་བོ་དོང་སོགས་
ནས་མངའ་རིས་གུང་ཐང་། དབུས་བསམ་ཡས་དང་སྙེ་ཐང་བཅས་
དགོན་སྡེ་མང་པོར་འཆད་ཉན་ཡུན་རིང་མཛད་ཅིང་བོ་དོང་ཕྱོགས་་
ལས་རྣམ་རྒྱལ་དང་སྐད་གཉིས་སྨྲ་བའི་དབང་པོ་བྱང་ཆུབ་རྩེ་མོ་་་་་
སོགས་མཁས་དབང་ཟླ་བྲལ་མང་པོས་ཀྱང་ཁོང་ལ་ཟབ་ཆོས་ཞུས།
རྒྱ་གར་དང་། བལ་པོ། ཧོར་དང་། རྒྱ་ནག་སོགས་དང་བོད་ཡུལ་
སྟོད་སྨད་ཀུན་ཏུ་སྙན་གྲགས་ཀྱིས་ཁྱབ། རྒྱ་གར་ནས་ཡོངས་པའི་ཕྱི་
རོལ་པའི་མཁས་པ་འགས་ཀྱང་ཁོང་ལ་དད་དེ་རབ་ཏུ་བྱུང་བར་་་་་་
མཛད། ཁོང་གི་རྩ་བའི་བླ་མ་ཉན་ཆེན་བསོད་ནམ་བསྟན་པ། རོང་
• 97 •



པ་ཤེས་རབ་སེང་གེ། དཔང་ལོ་བློ་གྲོས་བརྟན་པ། གཅེན་པོ་
འཇམ་དབྱངས་དོན་ཡོད་རྒྱལ་མཚན། ཡབ་བདག་ཉིད་ཆེན་པོ་
བཟང་པོ་དཔལ་ལྔ་པོ་ནི་གཙོ་བོ་ཡིན་ལ། དེ་མིན་སྤྱིར་བཏང་གི་
ཆོས་འབྲེལ་ཙམ་ཡོད་པའི་བླ་མ་ནི་ཤིན་ཏུ་མང་ངོ་།།
དེ་ནས་ལོ་གཅིག་ལྷག་གི་རིང་དཔལ་བསམ་ཡས་ཀྱི་གཙུག་
ལག་ཁང་ཞིག་གསོ་དང་དེ་བཞིན་གཤེགས་པའི་མཆོད་རྟེན་བཞི་་་་་
གསར་བཞེངས་ལ་རབ་གནས་གཟུངས་འཇུག་སོགས་མཛད་ཅིང་་་་་
དེར་འདུས་པའི་སེར་སྐྱ་བརྒྱ་སྟོང་མང་པོར་མང་ཇ་དང་འགྱེད་་་་
བཅས་གནང་། དགུང་ལོ་དྲུག་ཅུ་རེ་གཅིག་པ་ཆུ་བྱི་
（༡༣༧༢）ལོར། བོ་དོང་ཨེར་ཆོས་འཁོར་རྒྱ་ཆེན་པོ་བསྐོར་བ་
དང་། དགུང་ལོ་རེ་གཉིས་པ་ཆུ་གླང་(༡༣༧༣）ལོར་དཔལ་བསམ་
ཡས་ལྷུན་གྱིས་གྲུབ་པའི་གནས་མཆོག་ཏུ་ཆོས་འཁོར་བསྐོར་བ་དེ་་་་
གཉིས་སྔ་ན་མེད་པའི་ཆོས་འཁོར་ལེགས་ཤིང་རྒྱ་ཆེན་པོ་གཉིས་ཡིན་
ལ་ཆོས་འཁོར་བསྐོར་བ་རྟིང་མའང་ཡིན། དགུང་ལོ་རེ་གསུམ་པ་
ཤིང་སྟག་（༡༣༧༤）ལོའི་ཟླ་བ་དགུ་པར་ཚལ་པས་ར་ག་བྲག་ཏུ་་་
གདན་དྲངས་ཏེ་ཆོས་འགའ་གནང་རྗེས་ཆོས་རྫོང་དུ་ཚུར་འབྱོན་་་་
པའི་ལམ་བར་གསང་ཕུ་རུ་ཕེབས་ནས་ཆ་པ་ཆོ་སེང་གི་སྐུ་འབུམ་་་་་
མཇལ། ཆོས་རྫོང་དུ་ཕེབས་ནས་ཟླ་གཅིག་ཙམ་བཞུགས། སློབ་མ་
• 98



རྣམ་ལ་ད་ལོ་མང་པོ་སོང་། རིམ་གྲོ་ཡང་གང་དགོས་བཏང་ཟིན།
ས་སྐྱའི་བླ་མ་གོང་མ་རྣམས་ཀྱི་སྐུ་འབུམ་ཚོར་ཞིག་གསོ་ཞིག་བྱེད་་་་་
སྙམ་ཡང་གྲུབ་མ་སོང་། དེ་མ་གཏོགས་གཞན་བློའི་ལྷག་མ་ལུས་པ་
མེད་གསུངས། ཟླ་བ་བཅུ་གཅིག་པར་འཇང་གི་ལྷ་ཁང་དུ་ཞག་དགུ་
ལ་སྒྲུབ་མཆོད་མཛད་རྗེས་ཐུགས་ཤིན་ཏུ་དགྱེས་པའི་ངང་ནས། ད་
ནི་བྱ་བ་ཐམས་ཅད་རྫོགས་པ་ཡིན་གསུངས། དགུང་ལོ་རེ་བཞི་རུ་
ཕེབས་པ་ཤིང་ཡོས་（༡༣༧༥）ལོའི་ཟླ་བ་གསུམ་པར་དབུས་ཀྱི་སློབ་
མ་རྣམས་ཀྱིས་གདན་ཞུས་ལྟར་དབུས་སུ་བྱོན། སྡེ་སྣོད་འཛིན་པ་
ཆེན་པོ་དང་དགེ་བཤེས་མང་པོ་ལ་དུས་འཁོར་གྱི་དབང་གནང་། །
སྐབས་དེར་སྐུ་ཅུང་ཟད་བསྙུངས་པས། སྙེ་ཐང་དུ་བྱོན་ནས་ཇོ་བོའི་
སྐུ་འབུམ་ལ་ཕྱག་མཆོད་མང་པོ་མཛད། ལམ་དུ་འོ་ཤང་རྡོའི་གཙུག་
ལག་ཁང་ནང་ལའང་ཕྱག་མཆོད་ཕུལ། ལམ་བར་རྣམས་སུ་དགེ་
བཤེས་འགའ་ཞིག་ལ་མི་ལྕོགས་བཞིན་དུ་ཕར་ཕྱིན་གྱི་འགྲེལ་པའི་་
ལུང་གནང་། དེ་ནས་བསམ་ཡས་སུ་བྱོན་ནས་མཁན་པོ་བོ་དྷི་ས་
ཏྭའི་དབུ་ཐོད་ཀྱི་དྲུང་དུ་ ཕྱག་མཆོད་དང་སྨོན་ལམ་འདེབས་པ་་་་
སོགས་ཉིན་རེ་བཞིན་མཛད། ཟླ་ཤས་རིང་སྨན་གསོལ་བ་དང་རིམ་
གྲོ་སོགས་ཇི་ལྟར་བྱས་ཀྱང་མ་ཕན་པར། དགུང་ལོ་རེ་བཞིར་ཕེབས་
པ་རབ་བྱུང་དྲུག་པའི་ཤིང་ཡོས་(༡༣༧༥）ལོའི་ཟླ་བ་དྲུག་པའི་ཚེས་
ཉེར་ལྔ་ལ་དགོངས་པ་རྫོགས་སོ།།
• 99 •



གོང་གསལ་ནི་གཙོ་བོར་ས་སྐྱའི་གདུང་རབས་ངོ་མཚར་་་་་
བང་མཛོད་ནས་བཏུས་པ་ཡིན་ཞིང་། སྟག་ཚང་ལོ་ཙཱ་བས་དྲུག་ཅུ་
རེ་གསུམ་པར་གཤེགས་ཞེས་གསུངས།
ཁོང་གི་གསུང་ནི། མདོ་སྔགས་ཀྱི་གཞུང་ཆེན་ཕལ་ཆེ་བའི་
འགྲེལ་པ་རྒྱས་བསྡུས་མང་པོ་ཡོད་པར་མ་ཚད། སྒྲ་ཡི་བསྟན་བཅོས་
ཀ་ལཱ་པའི་འགྲེལ་པ་དང་། ས་བཅད། ཆོས་འབྱུང་། སྒྲུབ་ཐབས་སྣ་
ཚོགས་དང་ཆབ་ཤོག་བཅས་མི་རིགས་དཔེ་མཛོད་ཁང་དུ་དབུ་ཅན་་
བྲིས་མ་པོ་ཏི་ཆེ་ལེགས་དྲུག་བཞུགས་སོ།།
ལྷོ་བྲག་ནམ་མཁའ་རྒྱལ་མཚན་
གྱི་རྣམ་ཐར་མདོར་བསྡུས།
ལྷོ་བྲག་ནམ་མཁའ་རྒྱལ་མཚན་ནི། ཡབ་སློབ་དཔོན་ནམ་
མཁའ་བཟང་པོ་དང་ཡུམ་རིན་ཆེན་རྒྱན་གཉིས་ཀྱི་སྲས་སུ་རབ་བྱུང་ །
ལྔ་པའི་མེ་སྟག་(༡༣༢༦)ལོ་ལ་སྐུ་བལྟམས།
དགུང་ལོ་བདུན་པར་རང་གི་ཁུ་བོ་རྒྱལ་སྲས་བཟང་པོའི་་་
མདུན་དུ་དགེ་བསྙེན་གྱི་སྡོམ་པ་མནོས་ཤིང་ཡི་གེའི་ཕྱི་མོ་ཀ་ཁ་ནས་་
• 100 •



བཟུང་འབྲི་ཀློག་སྦྱོར་སྡེབ་སྦྱོང་བའི་དབུ་བཙུགས། ལོ་བཅུ་པར་
རབ་བྱུང་དགེ་ཚུལ་གྱི་སྡོམ་པ་བླངས། ཁུ་བོའི་མདུན་ནས་ཐུགས་རྗེ་
ཆེན་པོའི་ཆོས་སྐོར་དང་བཀའ་གདམས་ཆོས་སྐོར་སོགས་དམ་ཆོས་་་་
མང་པོ་ཞུས། དགུང་ལོ་བཅུ་གཉིས་པར་ཕུར་པའི་བསྙེན་པ་
བསྒྲུབས། །
དགུང་ལོ་བཅུ་གསུམ་པའི་དགུང་སྐེག་ལ་དགེ་སྦྱོར་ལ་་་་་་
འབད་དེ་སྒྲོ་བ་དགོན་པའི་རྟེན་རྣམས་ལ་བསྐོར་བ་མང་དུ་མཛད་་་་
པས་དགུང་གེགས་སེལ་བའི་རྟགས་ཐོན་པར་གྲགས། །
དགུང་ལོ་བཅུ་བཞི་པར་དམ་ཆོས་འདུལ་བའི་སྐོར་ལ་་་་་
གསན་སྦྱོང་མཛད། །
དགུང་ལོ་བཅུ་དགུ་པར་ལྷ་སའི་ཇོ་ཤཱཀ་རྣམ་གཉིས་མཇལ་
བར་ཕེབས་ཤིང་། དེ་ནས་རྒྱ་མ་རིན་ཆེན་སྒང་དུ་མཁན་པོ་བཀྲ་
ཤིས་རྒྱལ་པོས་མཁན་པོ་དང་། སློབ་དཔོན་གཞོན་ནུ་དབང་ཕྱུག
གསང་སྟོན་སློབ་དཔོན་དབུ་མ་པ་བཅས་དགེ་འདུན་ཉེར་གཉིས་་་་་
ཚོགས་པའི་དབུས་སུ་བསྙེན་རྫོགས་ཀྱི་སྡོམ་པ་བླངས། མཁན་ཆེན་
ཡེ་ཤེས་གཞོན་ནུའི་དྲུང་དུ་ཉི་ཁྲི་སྣང་བ་དང་འདུལ་ཊིཀ ཀརྨ་ཤ་
ཏམ། བསླབ་བཏུས་སོགས་གསན། དགུང་ལོ་ཉེར་གཉིས་པར་ལྷོ་
བྲག་ཏུ་ལྟུང་བཤགས་སོགས་སྒྲིག་སྦྱོང་ལ་ཐུགས་བརྩོན་མཛད་དེ་་་་༌་
ཐུན་རེར་ཕྱག་བདུན་བརྒྱ་རེ་འཚལ་བའི་དམ་བཅའ་མཛད།
• 101 •



དགུང་ལོ་ཉེར་གསུམ་པར་སྒྲོ་བ་དགོན་དུ་ནོར་ལྷ་བསྒྲུབས་
ནས་ཟླ་བ་དྲུག་ཙམ་མཚམས་བཞུགས། །
དགུང་ལོ་ཉེར་ལྔ་པར་བླ་མ་བདེ་བ་འབྱུང་གནས་ལྷོ་བྲག་་་
ཁར་ཚུར་ཕེབས་པ་དེའི་སྤྱན་སྔར་དམ་ཆོས་མང་པོ་ཞུས། དགུང་ལོ་
སོ་གཅིག་ཏུ་ཕེབས་པ་ན། ཁུ་བོ་རྒྱལ་སྲས་བཟང་པོ་དགོངས་པ་ཆོས་
དབྱིངས་སུ་གཤེགས་པར་བརྟེན། ཐུགས་སྐྱོ་ངལ་ཚད་མེད་ངང་ནས་
གཤེགས་པོའི་དགོངས་རྫོགས་དང་རྟེན་གསེར་སྐུ་ཆེན་པོ་བཞེངས།
དེ་ནས་ལོ་དེར་དགོན་པའི་ཡོན་བདག་དང་དགེ་འདུན་་་་་
མང་མས་གསོལ་བ་བཏབ་པ་ལྟར་སྒྲོ་བ་དགོན་པའི་གདན་ཁྲིར་་་་་
བཞུགས། སྐུ་མ་འདས་བར་དུ་སྒྲུབ་པ་ཉམས་ལེན་དང་དབང་ལུང་
གནང་བ་སོགས་རྣམ་དཀར་དགེ་བའི་ཕྱག་ལས་ཁོ་ན་མཛད་ཅིང་།
མངོན་མཁྱེན་ཡང་ཐོགས་མེད་ཡོད་པས། གྲུབ་ཆེན་ཞེས་པའི་མིང་
ཐོབ་པར་གྲགས།
ཁོང་གི་སློབ་མ་ནི། དད་པ་ཐོབ་པའི་སློབ་མ་ཆིག་འབུམ།
གྲོལ་བ་ཐོབ་པ་ལྔ་བཅུ། གྲུབ་ཐོབ་ཚད་ལྡན་བརྒྱད་སོགས་ཤིང་ཏུ་
མང་ཞིང་རྗེ་བློ་བཟང་གྲགས་པ་ཡང་ཁོང་གི་སློབ་མ་ཡིན་ནོ།།
དགུང་ལོ་བདུན་ཅུ་དོན་དྲུག་ཏུ་ཕེབས་པ་རབ་བྱུང་བདུན་
པའི་ལྕགས་སྦྲུལ་( ༡༤༠༡)ལོར་ཞི་བར་གཤེགས། སྐུ་གདུང་ཞུགས་
འབུལ་དུས་སུ་སྐུ་རུས་ལ་ལྷ་སྐུ་རང་བྱོན་དང་རིང་བསྲེལ་མང་པོ་་་་
• 102



བྱུང་བར་གྲགས་སོ།།
ཁོང་གི་གསུང་ནི། རང་རྣམ་མདོར་བསྡུས་དང་། མགུར་
སོགས་གཙོ་བོར་ནང་དོན་རིག་པའི་སྐོར་འཁོད་པའི་པོད་ཀ་པ་དང་
ཁ་པ་གཉིས་མི་རིགས་དཔེ་མཛོད་ཁང་དུ་བཞུགས་སོ།།
ས་སྐྱ་ཀུན་དགའ་རིན་ཆེན་གྱི་
རྣམ་ཐར་མདོར་བསྡུས།
དཔལ་ལྡན་ས་སྐྱ་སྤྱི་ལ་དབང་བའི་གདུང་རབས་འདིར་་་་
ཕྱིས་སུ་བླ་བྲང་བཞིའི་གདུང་རབས་སུ་ཁ་གྱེས་པ་ལ་ཏ་དབེན་ཀུན་་་་
དགའ་རིན་ཆེན་འདི་གཞི་ཐོག་བླ་བྲང་གི་གདུང་རབས་གཉིས་པ་་་་
ཡིན་ལ་བདག་ཆེན་བཟང་པོ་དཔལ་གྱི་བཙུན་པོ་བཞི་པ་ནམ་མཁའ་
རྒྱལ་མོ་ལ་སྲས་ནམ་མཁའ་ལེགས་པའི་རྒྱལ་མཚན་འཁྲུངས། དེ་ལ་
ངམ་རིང་ནས་ཁང་གསར་བའི་སྲས་མོ་དགེ་འདུན་འབུམ་ཁབ་ཏུ་་་་
བཞེས་པ་ལ་རབ་བྱུང་དྲུག་པའི་ས་ཡོས་ （༡༣༣༩）ལོར་སྲས་ཀུན་་་་
དགའ་རིན་ཆེན་འདི་ཉིད་འཁྲུངས་སོ།། ་
སྐུ་གཞོན་ནུའི་དུས་ནས་ཁུ་བོ་བླ་མ་དམ་པ་བསོད་ནམས་་་
• 103 •



རྒྱལ་མཚན་དང་། བླ་མ་མཉམ་མེད་ཆེན་པོ་གཉིས་ཀྱི་མདུན་དུ་
ཀློག་སོགས་ཐོགས་མེད་སྦྱངས་ཤིང་རབ་ཏུ་བྱུང་། གོང་གསལ་ཁུ་བོ་
གཉིས་དང་ཞང་དབང་ཕྱུག་རྒྱལ་མཚན་བཅས་བསྟེན་ནས་བདེ་་་་
མཆོག་དང་ཀྱེ་རྡོར་གྱི་དབང་ཁྲིད་གསན། སློབ་དཔོན་མགོན་རྒྱལ་
གྱི་མདུན་བརྟག་གཉིས་སྦྱངས། མཁན་ཆེན་རྟོགས་ལྡན་དང་སློབ་
དཔོན་འཇམ་སྔོན་ལ་ཚད་མ་རྣམ་འགྲེལ་དང་རིགས་གཏེར་སྦྱངས་་་
ནས་ཚད་མའི་སྐོར་ལ་མཁས་པར་གྱུར། ཁོང་དགུང་ལོ་བཅུ་དྲུག་པ་
རབ་བྱུང་དྲུག་པའི་ཤིང་རྟ་(༡༣༥༤)ལོར་ས་སྐྱ་པའི་སྲིད་དབང་་
ཐོར། གཙང་དུ་དུས་བདེ་མེད་པའི་དབང་གིས་ཁོང་དབུས་སུ་བྱོན་
ནས་རྩེ་ཐང་སོགས་སུ་འཆད་ཉན་སོགས་མཛད། ཁོང་དགུང་ལོ་
བཅུ་བདུན་པའི་ཤིང་ལུག་（༡༣༥༥)ལོར་ཏ་ཡི་སི་ཏུ་བྱང་ཆུབ་རྒྱལ་
མཚན་གྱི་ཕྱག་ཕྱི་མཛད་ནས་གཙང་ཆུ་མིག་ཏུ་བྱོན་ཏེ་རྒྱུད་བརྟག་པ་
གཉིས་པ་དང་། ཚད་མ་རྣམ་འགྲེལ་དང་རིགས་གཏེར། ཐུབ་པ་
དགོངས་གསལ་སོགས་ཀྱི་ཟབ་ཆོས་མང་དུ་གསུངས། དེ་ནས་བཟུང་
གཞི་ཐོག་བླ་བྲང་གི་གདུང་བརྒྱུད་ཚང་མས་གཙང་ཆུ་མིག་ཏུ་ཆོས་་་་
འཁོར་བསྐོར་བར་མཛད་ཅིང་། གདུང་བརྒྱུད་འགའ་ཞིག་ཆུ་མིག་
ཏུ་རྒྱུན་བཞུགས་མཛད་སྟབས། གཞི་ཐོག་བླ་བྲང་བ་ཡང་གྲགས་སོ།།
མདོར་ན་ཆུ་མིག་ཏུ་བླ་མ་འཕགས་པས་ཆོས་འཁོར་བསྐོར་
བའི་རྗེས་བར་སྐབས་སུ་ཆོས་གྲྭ་ཉམས་རྒུད་དུ་གྱུར་ནས་འཆད་ཉན་
• 104 •



ཕལ་ཆེར་རྒྱུན་ཆད་ཡོད་ཀྱང་། ཏ་དབེན་ཀུན་རིན་འདིས་ཆོས་
འཁོར་བསྐོར་བ་ནས་རིམ་གྱིས་ཆོས་གྲྭ་སླར་གསོས་གྱུར་བ་ཡིན།
ཁོང་གིས་གཙང་ཆུ་མིག་ཏུ་གུང་རུ་ཤེས་རིན་པ་གདན་དྲངས་ནས་་་་
ཆོས་བཀའ་ཤིན་ཏུ་མང་པོ་གསན། དགུང་ལོ་ཉི་ཤུ་པར་དཔལ་ལྡན་
ས་སྐྱར་བྱོན། གོང་མ་མཆོད་ཡོན་ནས་ཁོང་ལ་ཀྭན་ཏིང་གུ་ཤྲཱིའི་
མཚན་དང་ཤེལ་དམ་ཆེ་བ། དངུལ་དམ་ཆེ་བ་སོགས་གནང་ནས་བླ་
མ་འཕགས་པའི་གདན་ཁྲི་གཞི་ཐོག་བླ་བྲང་གི་གོ་སར་བསྐོས།།
ཚོགས་བཤད་སྐབས་སུ་སྔ་དྲོར་རྩ་རྒྱུད་བརྟག་གཉིས་ཀྱི་བཤད་པ་་་་
དང་། ཉིན་གུང་མངོན་པ་མཛོད་དང་ཐུབ་པ་དགོངས་གསལ། ཕྱི་
དྲོར་ཚད་མའི་བསྟན་བཅོས་སྤྱི་དང་ཁྱད་པར་ཚད་མ་རིགས་གཏེར་་
གྱི་བཤད་པ་མཛད་པས་ཚོགས་ཞུགས་ཀྱི་མཁས་པ་ཀུན་གྱི་ཡིད་་་་་
དབང་འཕྲོག་ཅིང་བསྟོད་པ་རྒྱ་ཆེར་བྱས། དེ་འདྲའི་ཚོགས་བཤད་
ལོ་མང་པོར་རྒྱུན་མཐུད་མཛད་ཅིང་། དད་ལྡན་གྱི་སློབ་མའང་མང་
དུ་སྤེལ། གོང་མས་ཡང་དུ་ཏ་དབེན་གུ་ཤྲཱིའི་མཚན་དང་དམ་ཁ་
ཆེན་པོ་ཐོ་ཤུ་དང་བཅས་པ་བསྩལ། ཁོང་གིས་བཙུན་མོ་གཉིས་ཁབ་
ཏུ་བཞེས། བཙུན་མོ་ཆེ་བའི་མཚན་ལ་མ་གཅིག་ནམ་མ་ཟེར། དེ་ལ་
སྲས་གུ་ཤྲི་བློ་གྲོས་རྒྱལ་མཚན་འཁྲུངས། བཙུན་མོ་ཆུང་བར་མ་
གཅིག་དགེ་མ་ཟེར། དེ་ལ་སྲས་གྲགས་པ་བློ་གྲོས་དང་ཀུན་དགའ་བློ་
གྲོས་གཉིས། སྲས་མོ་གཅིག་བཅས་མི་སྲིང་གསུམ་འཁྲུངས། སྲས་མོ་
• 105•



ནི་ཆུང་དུས་ནས་འདས་པར་གྲགས།
ཁོང་ནི་ཚོགས་ཆོས་འཆད་ཉན་མཛད་པ་ཡང་གདུང་་་་་་
བརྒྱུད་རྣམས་ཀྱི་ནང་ཡུན་རིང་ཤོས་ཡིན་ལ། དགུང་ལོ་ཉི་ཤུ་ནས་རེ་
གཅིག་བར་ལོ་བཞི་བཅུ་ཞེ་གཅིག་གདན་སར་བཞུགས་ཏེ་རབ་བྱུང་
དྲུག་པའི་ས་ཡོས་ (༡༣༣༩）ལོའི་ཟླ་བ་དྲུག་པའི་ཚེས་གཉིས་ལ་་་་་་
དགོངས་པ་རྫོགས།།
རེད་མདའ་བ་གཞོན་ནུ་བློ་གྲོས་
ཀྱི་རྣམ་ཐར་མདོར་བསྡུས།
རེད་མདའ་བ་གཞོན་ནུ་བློ་གྲོས་ནི་དཔལ་ལྡན་ས་སྐྱ་་་་
དགོན་པ་དང་ཉེ་བར་རེད་མདའ་ཁབ་སོར་གྲགས་པ་དེར་མགར་་་་་
སྟོང་བཙན་ཡུལ་སྲུངས་ཀྱི་བརྒྱུད་པ། ཡབ་རེད་མདའི་བློན་ཆེན་
བཀྲ་ཤིས་རྒྱལ་མཚན་དང་། ཡུམ་ཡེ་ཤེས་མཁའ་འགྲོ་གཉིས་ཀྱི་སྲས་
སུ་རབ་བྱུང་དྲུག་པའི་ས་གླང་（༡༣༤༩）ལོར་འཁྲུངས། མི་རིང་
བར་ཡབ་ཡུམ་གཉིས་ཀ་གཤེགས། ཁོང་གི་ཨ་ནེ་བཀྲ་ཤིས་འབུམ་
གྱིས་ཁོང་ལ་གཞོན་ནུའི་དུས་ནས་མཁས་པ་ཆེན་པོ་མ་གྱུར་གྱི་བར་་་་
• 106 •



དུ་ཞབས་ཏོག་ཕུལ་དུ་ཕྱིན་པ་མཛད། སྐབས་ཤིག་ཏུ་ཁོང་གིས་ཨ་ནེ་
ལ་ངས་ཡང་ན་ས་སྐྱ་དཔོན་ཆེན་གྱི་ལག་རྟགས་བླངས་ནས་བོད་་་་
ཁམས་བདེ་བ་ལ་བཀོད། ཡང་ན་སངས་རྒྱས་བསྟན་པའི་སྒོར་
ཞུགས་ནས་བསྟན་པ་ཉིན་མོ་ལྟར་གསལ་བ་བྱེད་དགོས་ཞེས་་་་་
གསུངས། མི་རིང་བར་ཡོན་ཏན་ཀུན་གྱི་གཞི་མ་འབྲི་ཀློག་ལེགས་
པར་བསླབས། ཐུགས་དམ་པའི་ཆོས་ལ་ཕྱོགས་ཏེ་དགུང་ལོ་བཅོ་
བརྒྱད་པ་རབ་བྱུང་དྲུག་པའི་མེ་རྟ་（༡༣༦༦)ལོར་གངས་ཅན་་་་་་
མཁས་པའི་གཙུག་རྒྱན་ས་བཟང་པཎ་ཆེན་གྱི་དྲུང་དུ་རབ་ཏུ་བྱུང་་་་
ནས་ངུར་སྨྲིག་གི་རྒྱལ་མཚན་སྐུ་ལ་བཞེས། མཚན་གཞོན་ནུ་བློ་གྲོས་
ཞེས་གསོལ། བཀའ་སྤྱིའི་དགོངས་འགྲེལ་རྒྱས་པའི་བསྟན་བཅོས་
ཚད་མ་རྣམ་འགྲེལ་སོགས་ཉ་དབོན་ཀུན་དགའ་དང་མཁན་ཆེན་་་་་
སངས་རྒྱས་འཕེལ་གཉིས་ཀྱི་ཞབས་ལ་གཏུགས་ཏེ་ལེགས་པར་་་་་
གསན། དེ་དུས་དགོངས་པ་ལ་བླ་མའི་ཞལ་རྒྱུན་ཁོ་ན་ལ་ལྟོས་པའི་
ཐབས་དེ་ནི་ལེགས་པ་མིན་པར་མཁྱེན་ནས་ས་སྐྱར་དཔེ་མཚམས་་་་་
བཞུགས། སྡེ་བདུན་དགོངས་འགྲེལ་དང་བཅས་པའི་དོན་ཕྱིན་ཅི་མ་
ལོག་པར་ཐུགས་སུ་ཆུད། ཆོས་གྲྭ་རྣམས་སུ་གྲྭ་སྐོར་གནང་བས་
མཁས་བཙུན་བཟང་གསུམ་གྱི་གྲགས་པ་ཕྱོགས་ཀུན་ཁྱབ། རྣམ་
འགྲེལ་ལ་འགྲེལ་པ་ཆེ་ཆུང་གཉིས་སྤྱི་དོན་དང་བཅས་པ་མཛད། །
སྐབས་དེར་རྒྱལ་སྲས་ཐོགས་མེད་བཟང་པོའི་མཚན་ཐོས་པ་ཙམ་་་་་
• 107 •



གྱིས་དད་པའི་བ་སྤུ་གཡོ་ཞིང་མིག་ནས་མཆི་མ་ལྷུང་བ་སོགས་བྱུང་་་
སྟེ་མྱུར་དུ་དངུལ་ཆུ་ཆོས་རྫོང་དུ་བྱོན། བསམ་སྦྱོར་དག་པས་བླ་མར་
བསྟེན། བླ་མའི་མདུན་ནས་སྨོན་སེམས་ཀྱི་སྡོམ་པ་དང་། ཐེག་ཆེན་
གྱི་ཆོས་སྐོར་མང་དག་ཞུས་རྒྱལ་སྲས་ཀྱི་སྤྱོད་པ་རླབས་པོ་ཆེ་ལ་སློབ་་
པའི་ཉམས་ལེན་ཀྱི་གནད་གསང་རྣམས་མ་ལུས་པ་མཁྱེན། དེ་ནས་
བླ་མ་དམ་པ་བསོད་ནམས་རྒྱལ་མཚན་གྱི་ཞབས་ལ་གཏུགས། ཉིན་
རེ་ལ་བམ་པོ་ཕྱེད་རེ་ཐུགས་ལ་ཟིན། ཕར་ཕྱིན་གྱི་བཤད་པ་གསན།
འཕགས་སེང་གཉིས་ཀྱི་དགོངས་པ་ཕྱིན་ཅི་མ་ལོག་པ་རྟོགས་པའི་་་་
ཕྱིར། ཉི་ཁྲི་སྣང་བ་སོགས་རྒྱ་འགྲེལ་དང་། འབྲེ་ཨར་གྱི་འགྲེལ་པ་
སོགས་བོད་འགྲེལ་རྣམས་གཟིགས་པས་ཚིག་སྤྱི་ཙམ་དང་ཚིག་འཁྲིའི་
གོ་བ་ཙམ་མིན་པར་སྐབས་བརྒྱད། དོན་བདུན་ཅུའི་དགོངས་པ་
ཕྱིན་ཅི་མ་ལོག་པ་རྟོགས། ཕར་ཕྱིན་གྱི་འགྲེལ་བ་དོན་བདུན་ཅུ་པ་
མཛད། མངོན་པ་གོང་འོག་ནི་བྱང་ཆུབ་རྩེ་མོའི་ཞབས་ལ་གཏུགས་
ཏེ་ཞུས། བརྒལ་བརྟག་གིས་གཏན་ལ་དབབ། འགྲེལ་པ་བསྡུས་དོན་
དང་བཅས་པ་མཛད། །
གནས་བརྟན་དགྲ་བཅོམ་པ་ཆེན་པོ་ཀུན་དགའ་དཔལ་་་་་
བཟང་པོ་སོགས་མཁན་སློབ་དགེ་འདུན་དང་བཅས་པའི་སྤྱན་སྔར་་་
བསྙེན་རྫོགས་ཀྱི་སྡོམ་པ་མནོས། དམ་པའི་ཆོས་འདུལ་བ་གསན་
ཅིང་། འདུལ་བའི་སྐོར་ལ་འབད་པ་དྲག་པོས་དཀའ་གནད་ཀུན་ལ་
• 108



འདྲི་རྟོག་མཛད། བླ་མའི་ཞལ་ནས་ཁྱོད་འདུལ་བ་ལ་མཁས་པ་
གཅིག་བྱུང་འདུག ཆོས་བདག་པོ་ལ་འཕྲོད་པ་ཡིན་པས། འདི་ལ་
འགྲེལ་བརྩམས་ནས་སྟོད་འདུལ་གྱི་སྡོམ་རྒྱུད་མ་ཆད་པར་མཛོད་་་་
ཅེས་བཀའ་ཕེབས། མི་རིང་བར་མདོ་རྩའི་འགྲེལ་པ་དང་ལས་ཆོག་
གཉིས་མཛད། དེ་ནས་བཟུང་འཆད་ཉན་གང་གི་སྐབས་སུ་ཡང་
གསོ་སྦྱོང་དགག་དབྱེ་སོགས་མ་ཆག་པར་མཛད། སྐབས་དེར་གངས་
ཅན་ལྗོངས་སུ་དབུ་མའི་དོན་ལ་འཆད་ཉན་གྱི་གཏན་ལ་འབེབས་པ་
དང་། དེ་དོན་ཉམས་སུ་ལེན་པའི་སྲོལ་ཧ་ཅང་ཉམས་པས། རྗེ་
འདིས་སྙིང་སྟོབས་བླ་ན་མེད་པའི་སྒོ་ནས་ཆོས་རྗེ་བྱང་སེམས་པ་ལ་་་
བསམ་སྦྱོར་གུས་པས་བསྟེན་ནས་རིག་ཚོགས་ལྔ་དང་བཞི་བརྒྱ་པ།
འཇུག་པ་སོགས་དབུ་མའི་སྐོར་གསན། ཉིན་མཚན་ཀུན་འབད་པ་
དྲག་པོས་ལྷ་དང་བླ་མར་གསོལ་བ་འདེབས་ཤིང་མཆོད་པ་དབུལ་བ་
དང་། བློ་གྲོས་ཞིབ་མོས་ཡང་ཡང་དཔྱད་པས། ཀླུ་སྒྲུབ་ཡབ་སྲས་ཀྱི་
དགོངས་པ་ཕྱིན་ཅི་མ་ལོག་པར་རྟོགས། སློབ་མ་རྣམས་ཀྱིས་ཡང་
ཡང་བསྐུལ་བས། རྩ་འཇུག་བཞི་གསུམ་དང་། ཚིག་གསལ་གྱི་སྟོང་
ཐུན་གྱི་འགྲེལ་བ་རྣམས་མཛད། སློབ་མ་ཡང་སློབ་དང་བཅས་པར་
འཆད་སྤེལ་གནང་བས་གངས་ཅན་ལྗོངས་ཀུན་ཏུ། དབུ་མ་ཐལ་
འགྱུར་བའི་ལྟ་བ་དར་རྒྱས་མཛད། དེ་ཡང་འདི་ལྟར་གྲགས་ཏེ།
ཀརྨ་དཀོན་མཆོག་གཞོན་ནུ་ནས། དེང་སང་གངས་རིའི་ཁྲོད་ན་
• 109 •



མཁས་པ་དང་བླུན་པོ་ཀུན་གྱིས་ཁ་དབུ་མ་རྣ་དབུ་མ་ཟེར་བ་འདི་་་་
རེད་མདའ་བའི་དྲིན་ཡིན། དེའི་གོང་དུ་ཐང་སག་ན་དབུ་མ་ཤི་རོ་
གཅིག་འདུག་ཟེར། གཞན་དབུ་མ་ཡོད་པའི་སྐད་ཆ་མ་ཚོར་
གསུངས། རྗེ་འདི་པས་ཀྱང་ངས་དང་པོ་སློབ་གཉེར་བྱེད་དུས། ས་
སྐྱ་སོགས་ན་དབུ་མའི་དཔེ་ཆ་གཅིག་འདུག་ཟེར་ན་མི་ཚོས་བརྩི་ཐང་
ཆེན་པོ་མི་བྱེད། དེང་སང་དབུ་མའི་དཔེ་ཆ་ལ་གཅེས་སྤྲས་བྱེད་པ་
འདི་ཡང་བདག་གིས་བསྟན་པ་ལ་བྱ་བ་བྱས་པའི་འབྲས་བུ་ཡིན་་་་་
གསུངས། དབུ་མའི་གཞུང་ལུགས་སྨྲ་བ་ལ་ས་དགེ་བཀའ་རྙིང་གི་
མཁས་པ་རྣམས་མགྲིན་གཅིག་གིས་ དབུ་མ་རེད་མདའ་བ་ ལ་་་་་
གཏུགས་ཞེས་བསྟོད། ཡོངས་འཛིན་མཁས་དབང་བཅུ་ཕྲག་ཟུང་
ལྷག་བསྟེན་ནས་ས་སྐྱའི་ཟབ་ཆོས་རྣམས་ལ་ཉམས་ལེན་སྙིང་པོར་་་་་
བཟུང་། གསང་སྔགས་སྐོར་ཆོ་ག་ཕྱག་ལེན་བཅས་པ་མཐར་ཕྱིན་
ནས་རྡོ་རྗེ་འཛིན་པ་ཀུན་གྱི་རྒྱལ་པོར་གྱུར། །
གནམ་རྩེ་སྡིང་གི་གཙུག་ལག་ཁང་དུ་ཆོས་རྗེ་ལོ་ཙཱ་བ་་་་་
སྐྱབས་མཆོག་དཔལ་བཟང་དང་། རྗེ་འདི་པ་ཡབ་སྲས་གཉིས་ཀྱིས་
གཙོར་མཛད་དབྱར་གནས་པ་དགེ་འདུན་ལྔ་བརྒྱ་དང་། བུལ་རོང་
དུ་སྔ་ཕྱི་ལོ་བཅུ་གཉིས་སུ་བཞུགས་པའི་ཚེ་ཆོས་ཀྱི་འཁོར་ལོ་རྒྱ་ཆེན་་
བསྐོར། སླར་ཡང་རྭ་སྒྲེང་དུ་ཡབ་སྲས་སྐུ་མཚམས་བཞུགས་ཞོར་དུ་
གཞི་བྱེས་ཀྱི་ཚོགས་པ་དྲུག་བརྒྱ་ཙམ་ལ་ཆོས་སྦྱིན་བསྩལ། གཞན་
• 110



ཡང་གཞན་རྗེས་སུ་འཛིན་པའི་ཐབས་ལ་མཁས་པས་ཐེག་པ་ཆེ་ཆུང་
གི་གདུལ་བྱ་རྣམས་རང་རང་གི་སྐལ་པ་ཇི་ལྟ་བ་བཞིན་དུ། སོར་
བྱང་སྔགས་གསུམ་གྱིས་གདམས་པ་བསྩལ། སྨིན་གྲོལ་གྱི་ལམ་ལ་
བཀོད། མ་རྟོག་པ་དང་། ལོག་པ་རྟོག་པ་དང་། ཐེ་ཚོམ་གྱི་སྒོ་
འདོགས་ཐམས་བཅད་གཅོད་པའི་གངས་ཅན་མཁས་གྲུབ་ཡོངས་ཀྱི་
སྟོན་པ་གཉིས་པ་ལྟ་བུར་གྱུར། དངོས་སུ་ཞལ་ནས་གསུངས་པ་
དང་། ཆབ་ཤོག་དང་། ཞལ་གདམས། དྲིས་ལན་སོགས་གསུང་
ཆོས་མང་པོ་བརྩམས། །
ཁོང་ནི་རྣམ་ཀུན་དམན་ལ་ཐུགས་ཤིན་ཏུ་བརྩེ་བས་གནས་
གང་དུ་བཞུགས་པའི་ས་དེ་གའི་ཉམས་ཐག་མཐོང་ཚེ་བསྐྱངས་་་་་
ཤིང་། ཕྱག་རྫས་ཅི་མཆིས་སེར་སྣ་མེད་པར་གཏང་ནས་དད་ལྡན་མ་
ལུས་ཡོན་ཏན་སློབ་པར་བསྐུལ། སློབ་སྦྱོང་ལ་དོན་གཉེར་བྱེད་
མཁན་སུས་མཇལ་ཡང་དགའ་བཞིན་དུ། བློ་ཁ་བསྐོང་པར་མཛད།
དུས་སྐད་ཅིག་ཀྱང་ཆུད་ཟོས་སུ་མི་གཏོང་བར། མདོ་སྔགས་ཀྱི་
གཞུང་ཆེན་རྣམས་ལ་ཞལ་གསལ་ཞིང་ཚིག་ཚོགས་ཉུང་བ་སྡེབས་་་་
ལེགས་པ་བཅས་ཀྱི་འགྲེལ་བ་པོད་བཅུ་ཕྲག་གཅིག་ལྷག་ལྗགས་་་་་
བརྩམ་གནང་། རྭ་སྒྲེང་དུ་ཆོས་རྗེ་བློ་བཟང་གྲགས་པ་དང་ཟླ་བ་
གསུམ་དུ་མཚམས་དམ་པོར་མཛད་ནས་ཆོས་ཀྱི་འབེལ་གཏམ་་་་་
གནང་། བློ་བཟང་གྲགས་པས་རྗེ་འདི་མཁས་བཙུན་བཟང་བ་ཙམ་
• 111 •



དུ་མ་ཟད། ས་སྐྱ་ནས་ཕྲག་དོག་ཅན་འགས་འཆད་ཉན་ལ་བཤོལ་
ཆེན་པོ་བྱུང་བ་དང་། བུལ་རོང་དུ་ཉེ་འཁོར་བས་ངོར་ལོག་བྱས་
ནས་དུས་ད་ལྟའི་བར་ཁོང་ཁྲོ་ཅུང་ཟད་ཅིག་ཀྱང་ཐུགས་རྒྱུད་ལ་མ་་་
སྐྱེས་པ་འདི་ངོ་མཚར། འདི་རྨད་དུ་བྱུང་ཞེས་གསུངས། རྗེ་བཙུན་
རེད་མདའ་བ་ནི་རྟག་ཏུ་གཞན་ཕན་འབའ་ཞིག་ལྷུར་ལེན་ལ། གཡོ་
སྒྱུ་དང་གནོད་སེམས་མི་མངའ། ཐོབ་གོ་གནས་ཀྱི་འདུན་པ་དང་ཁ་
གསགས་གཞོག་སློང་གི་གསུང་མི་ཕེབས། གཞན་ཡང་ཁོང་མངའ་
རིས་དང་མང་ཡུལ་གུང་ཐང་སོགས་སུ་བྱོན། དགེ་ཚུལ་སློང་དུ་མ་
བསྒྲུབས། མངའ་བདག་ཡུམ་སྲས་ལ་བསྟན་འགྱུར་བཞེངས་པའི་
བསྐུལ་མ་དང་ཞབས་འདེགས་གནང་། འཇམ་དབྱངས་ནམ་མཁའ་
རིན་ཆེན་དང་ཁྲི་རྒྱལ་བསོད་ནམས་སྡེ་པ་ཡབ་ཡུམ་སོགས་དབུས་་་་་
གཙང་ཡོངས་ཀྱི་མཆོད་གནས་སུ་གྱུར་བ་མ་ཟད། རྒྱ་ནག་ཏ་མིང་
རྒྱལ་པོས་གན་གོས་བཟང་པོ་ཕྱི་ནང་ལྔ། སྣམ་སྦྱར། སྐུ་འགག་
བེར་ཐུལ་སོགས་གྱ་ནོམ་པའི་འབུལ་ཆེན་དང་། གུ་གེ་རྒྱལ་པོས་ཁ་
ཆེ་གུར་གུམ་ཞོ་ལྔ་བཅུས་གཙོར་བྱས་འབུལ་ནོད་མང་དུ་བྱུང་།
དངོས་རྫས་དེ་དག་ཀྱང་འཆད་ཉན་གྱི་ཐེབས་རྩ་དང་། གསུང་རབ་
རྟེན་བཞེངས་སོགས་ལ་བཏང་ནས་ཆུད་མི་ཟ་བར་མཛད། །
དེ་ལྟར་དགུང་ལོ་དྲུག་ཅུ་རྩ་ལྔའི་བར་བཤད་སྒྲུབ་ལས་་་་་
གསུམ་གྱིས་རྒྱལ་བསྟན་རིན་པོ་ཆེ་ཐུགས་ཀྱི་དཔལ་བེའུར་བཞུགས་་་
• 112 •



པའི་མདོ་སྔགས་རིག་གནས་དང་བཅས་པའི་ཟབ་རྒྱས་ཀྱི་ཆོས་མ་་་་
ལུས་པ། རྗེས་འཇུག་རྣམས་ལ་ལེགས་པ་བསྩལ། ཞལ་ནས་ཆོས་
དང་འཇིག་རྟེན་གྱི་བྱ་བ་འདི་དང་འདི་བཞིན་གྱིས་ཤིག་ཅེས་་་་་
གདམས་ཏེ་རབ་བྱུང་བདུན་པའི་ཆུ་འབྲུག་（༡༤༡༢）ལོའི་ཟླ་བ་་་
བཅུ་པའི་ཚེས་ཉེར་དགུའི་ཉི་ཤར་ལ་གཟུགས་སྐུའི་བཀོད་པ་བསྡུས་
སློབ་མ་རྣམས་ཀྱིས་གདུང་མཆོད་ལེགས་པར་ཕུལ་ཏེ་་་་
གདུང་ཁང་ཞལ་ཕྱེ་བའི་ཚེ་ཞལ་ཕྱག་གི་གདུང་རུས་འགའ་མ་ཚང་་་་
བར་གྲགས། ལྷག་མ་རྣམས་ཆོས་རྗེ་བློ་བཟང་གྲགས་པས་གཙོར་
མཛད་གདུལ་བྱ་རྣམས་ལ་རྟེན་དུ་བགོས་པ་དང་། མང་ཡུལ་
འཕགས་པའི་གཙུག་ལག་ཁང་དུ་འཕགས་པའི་སྐུ་ཚད་དང་མཉམ་་་
པའི་རྗེ་བཙུན་འཇམ་དབྱངས་ཀྱི་སྐུ་གསེར་ཟངས་ལས་གྲུབ་པའི་ཁྲི་
རྒྱབ་ཡོལ་དང་བཅས་པ་འགྲོ་བའི་བསོད་ནམས་ཀྱི་རྟེན་དུ་བཞུགས་་
སུ་གསོལ། །
ཞལ་སློབ་ཀྱང་། ཀུན་མཁྱེན་འོད་ཟེར། རྒྱལ་བ་བློ་བཟང་
གྲགས་པ་སོགས་གཞུང་ལུགས་རབ་འབྱམས་ལ་མཁས་པའི་བཤེས་་་་་
གཉེན་དུ་མ་དང་། བཀའ་བཞིན་སྨྲ་བའི་དབང་ཕྱུག་དབུས་གཙང་
དུ་ཁྱབ་པ་བྱུང་། སྤྱིར་དེ་དུས་གངས་ཅན་མཁས་པ་ཡོད་དོ་ཅོག་རྗེ་
འདིའི་ཞབས་ལ་མ་གཏུགས་པ་མེད་པ་ལྟ་བུ་ཡིན།
• 113 •



བཀའ་རྩོམ་ཡང་མི་རིགས་དཔེ་མཛོད་ཁང་དུ་གསུང་ཐོར་་་
བུ་སོགས་པོད་གཅིག་བཞུགས་སོ།།
གཡག་ཕྲུག་སངས་རྒྱས་དཔལ་གྱི་
རྣམ་ཐར་མདོར་བསྡུས།
མཁས་པ་ཆེན་པོ་གཡག་ཕྲུག་སངས་རྒྱས་དཔལ་ནི། རབ་
བྱུང་དྲུག་པའི་ལྕགས་ཕོ་སྟག་གི་(༡༣༥༠)ལོར་འཁྲུངས་ཤིང་།
རབ་བྱུང་བདུན་པའི་ཤིང་ཕོ་རྟའི་(༡༤ ༡༤)ལོར་སྐུ་གཤེགས།
དགུང་གྲངས་དྲུག་ཅུ་རེ་དྲུག་བཞུགས། ཁོང་སྐུ་བལྟམས་ནས་དགུང་
གྲངས་ལྔར་ཕེབས་པ་ན། བོད་ཆོས་སྲིད་ཟུང་འབྲེལ་གྱི་དབང་ཆ་
ཆེན་པོ་དེ་ས་སྐྱའི་ལག་ནས། ཕག་གྲུའི་ལག་ཏུ་ཤོར། དེ་ནས་བཟུང་
ས་སྐྱ་ལ་སྲིད་ཀྱི་དབང་ཆ་ཆེན་པོ་མེད་ཀྱང་། དཔལ་ལྡན་ས་སྐྱའི་
ཆོས་ལུགས་ནི་དབུས་དང་གཙང་། མདོ་སྟོད་སྨད་། སོག་པོའི་ཡུལ་
བཅས་ཀུན་ཏུ་ཁྱབ་ཡོད། ཁྱད་པར་ས་སྐྱའི་གདན་ས་འདི་ལ་བོད་ཀྱི་
རྡོ་རྗེ་གདན་ཞེས་པའི་མཚན་སྙན་ཐོབ་ཅིང་རྒྱལ་ཁབ་ཕྱི་ནང་གི་་་་
མཁས་པ་ཚང་མས་གྲྭ་སྐོར་བྱེད་པ་དང་། མདོ་སྔགས་ཀྱི་ཟབ་ཆོས་
• 114 •



ཞུ་ཡུལ་གཙོ་བོ་ཞིག་ཏུ་གྱུར། གཡག་ཕྲུག་སངས་རྒྱས་དཔལ་ནི་
སྐབས་དེར་དཔལ་ལྡན་ས་སྐྱའི་མདོ་སྐོར་གྱི་གཞུང་ལུགས་སྨྲ་བའི་་་་་
མཁས་པའི་ཁྱུ་མཆོག་ཆེན་པོ་ཞིག་སྟེ་དྲིས་ལན་འདེབས་པ་དང་ཕས་
ཀྱི་རྒོལ་བ་དག་ལ་རྒོལ་ལན་སྤྲད་པ་འཆད་ཉན་སོགས་ཚང་མ་གཙོ་་་
བོར་ཁོང་གིས་མཛད་པ་རེད། དེའི་ཕྱིར་སྐབས་དེར་དཔལ་ལྡན་ས་
སྐྱ་ལ་མདོ་ལ་མཁས་པ་གཡག་རོང་རྣམ་གཉིས་ཞེས་རླུང་ལྟར་གྲགས་
སོ། །སྤྱིར་དུས་རབས་བཅུ་བཞི་པའི་དུས་སུ་བོད་ལ་མཁས་དབང་
སྐྱེས་ཆེན་དམ་པ་མང་པོ་བྱོན་ཏེ། མདོ་སྔགས་རིག་གནས་དང་
བཅས་པའི་བོད་ཀྱི་རིག་གནས་ཀུན་ལ་ཞིབ་འཇུག་བྱེད་པའི་རླབས་་
ཕྲེང་མཐོན་པོ་འཕྱུར་ཞིང་བོད་རང་གིས་བརྩམས་པའི་རིག་གནས་་་
ཆེ་ཕྲ་ཀུན་གྱི་རིགས་པའི་གཞུང་ལུགས་ཀྱི་གསུང་རབ་ཀྱང་གྲངས་་་་་
མེད་པ་ཐོན་ཏེ། སངས་རྒྱས་བསྟན་པ་ཉི་མ་ལྟར་གསལ་བར་གྱུར་
ཅིང་། བོད་ཀྱི་རིག་གནས་ཀྱང་དབྱར་མཚོ་རྒྱས་པ་ལྟར་འཕེལ་རྒྱས་
འགྲོ་བའི་སྐབས་ཡིན། དཔེར་ན། མཁས་དབང་དམ་པ་བུ་སྟོན་
རིན་ཆེན་གྲུབ་དང་། ཀློང་ཆེན་རབ་འབྱམས། ཀརྨ་པ་རང་བྱུང་རྡོ་
རྗེ། བོ་དོང་ཕྱོགས་ལས་རྣམ་རྒྱལ། ཉ་དབོན་ཀུན་དགའ། རེད་
མདའ་བ་གཞོན་ནུ་བློ་གྲོས། ཙོང་ཁ་པ་བློ་བཟང་གྲགས་པ། དོལ་པོ་
པ་ཤེས་རབ་རྒྱལ་མཚན། གཡག་ཕྲུག་སངས་རྒྱས་དཔལ་རྣམས་ཕལ་
ཆེར་དུས་མཉམ་ཡིན། ཁོང་ནི་མཁས་དབང་སྐྱེས་ཆེན་དམ་པ་འདི་
• 115 •



འདྲ་མང་པོའི་དབུས་སུ་སྙན་གྲགས་ཐོབ་པའི་མཁས་པ་ཆེན་པོ་ཞིག་
ཡིན། སྐབས་དེར་མཁས་དབང་དམ་པ་དེ་དག་གིས་བོད་ཀྱི་རིག་
པའི་གནས་ཀུན་ལ་ཞིབ་འཇུག་དང་འཆད་ཉན་མཛད་པའི་གོ་རིམ་་
ནང་སོ་སོའི་མཁས་བརྒྱུད་མི་གཅིག་པ་དང་། ཞིབ་འཇུག་མཛད་
ཐབས་མི་འདྲ་བ། རྣམ་དཔྱོད་ཀྱི་མཐུ་རྩལ་མི་འདྲ་བ་སོགས་ལ་
བརྟེན་ནས་རིགས་པའི་གཞུང་ལུགས་མང་པོ་ཞིག་ལ་ཐུགས་ཀྱི་་་་་
བཞེད་ཕྱོགས་མི་མཐུན་པ་འགའ་ཞིག་བྱུང་བའི་དབང་གིས་ཕྱིས་སུ་་
ལུགས་མི་འདྲ་བ་འགའ་བྱུང་བ། དཔེར་ན། བུ་སྟོན་ནས་བརྒྱུད་པ་
ལ་བུ་ལུགས་དང་། བོ་དོང་ཕྱོགས་རྒྱལ་ནས་བརྒྱུད་པ་ལ་བོ་དོང་
ལུགས། ཀློང་ཆེན་པ་ནས་བརྒྱུད་པ་ལ་རྫོགས་ཆེན་ལུགས། དོལ་པོ་
པ་ནས་བརྒྱུད་པ་ལ་ཇོ་ནང་ལུགས། ཙོང་ཁ་པ་ནས་བརྒྱུད་པ་ལ་
དགེ་ལྡན་པའི་ལུགས་ལ་སོགས་པ་ལྟ་བུའོ། །
ལུགས་དེ་དག་ལ་རིགས་པའི་གཞུང་ལུགས་ཀྱི་རྨང་གཞི་མི་
འདྲ་བ་དང་ལྟ་བ་མི་འདྲ་བར་རེ་ཡོད་པ་རྣམས་ཀྱང་དེ་དུས་བྱུང་བ་
ཡིན། ཇོ་ནང་པའི་ལུགས་ནི་རྣལ་འབྱོར་སྤྱོད་པའི་དབུ་མ་པ་ཡིན་པ་
ཕུད། དེ་མིན་གྱི་ལུགས་ཚང་མ་དབུ་མ་ཐལ་འགྱུར་བ་ཡིན། འོན་
ཀྱང་རྗེ་ཙོང་ཁ་པས་སྐུ་ཚེའི་སྨད་ལ་ཐ་སྙད་བདེན་པའི་རྣམ་བཞག་་་་
ཅུང་མི་འདྲ་བ་ཞིག་བཞེད་ཡོད། གཞན་ཡང་རེད་མདའ་བ་སོགས་
ཀྱིས་དུས་ཀྱི་འཁོར་ལོའི་རྒྱུད་ཡང་དག་མིན་པར་འདོད་པ་དང་རོང་
• 116 •



སྟོན་སོགས་ཆ་པ་ཆོས་སེང་གི་རྗེས་སུ་འབྲངས་ནས་དཔལ་ལྡན་ཟླ་བ་
གྲགས་པར་དགག་པ་རྒྱབ་པ་རང་དབང་དུ་ནང་དོན་རིག་པར་ཞིབ་
འཇུག་བྱེད་པའི་བྱ་བ་ཤིན་ཏུ་ཟབ་རྒྱས་སུ་ཕྱིན། གཡག་ཕྲུག་སངས་
རྒྱས་དཔལ་གྱིས་ཀྱང་སྐུ་ཚེ་ཧྲིལ་པོར་ནང་དོན་རིག་པར་ཞིབ་འཇུག་
ལྷུར་ལེན་མཛད་ཐོག གཙོ་བོར་ཕར་ཕྱིན་གྱི་གཞུང་ལུགས་རྣམས་ལ་
ཐུགས་དཔྱད་ཡུན་རིང་མཛད་ནས་གཡག་ཊིཀ་ཆེན་མོ་ཞེས་ཀུན་་་་་
གྱིས་ཚད་མར་འཛིན་པའི་ཤེར་ཕྱིན་འགྲེལ་ཆེན་པོ་ཏི་ཆེན་པོ་བརྒྱད་
བརྩམས་ཏེ་དཔལ་ལྡན་ས་སྐྱ་ལ་ཕར་ཕྱིན་སྐོར་གྱི་རིགས་པའི་གཞུང་
ལུགས་ཀྱི་རྨང་གཞི་བརྟན་པོར་བཙུགས། དེར་མཐུད་དེ་ཁོང་གི་
སློབ་མ་རོང་སྟོན་གྱིས་ཀྱང་ཕར་ཕྱིན་གྱི་གཞུང་བརྩམས་པ་དང་།
འཆད་ཉན་མཛད་པ་སོགས་ལ་བརྟེན་ཕར་ཕྱིན་གྱི་གཞུང་ལུགས་་་་་
ཤིན་ཏུ་རྒྱ་ཆེར་འཕེལ་བར་གྱུར།
གཡག་ཕྲུག་སངས་རྒྱས་དཔལ་ནི་སྐུ་གཞོན་ནུ་དགུང་ལོ་་་་
བཅུ་གསུམ་ནས་གསང་ཕུ་རུ་ཚད་མའི་སྐོར་ལ་རྩོད་པ་བྱེད་པའི་འགོ་
བཙུགས། དགུང་གྲགས་ཉི་ཤུགས་ནས་མཁས་པའི་གྲས་སུ་ཚུད་དེ།
ཡར་ལུང་ཐང་ཆེན་རྒྱལ་བའི་ཁང་བཟང་དང་། དཔལ་ལྡན་གསང་
ཕུ་སོགས་ལ་མདོའི་སྐོར་གྱི་འཆད་ཉན་ཡུན་རིང་མཛད་ཅིང་། ལུང་
རིགས་སྨྲ་བའི་སློབ་མ་ཁྲི་ཕྲག་བཞི་ཙམ་བྱུང་། མཁས་པ་ཆེན་པོ་
རེད་མདའ་བས་ཀྱང་ཁོང་ལ་བསྟོད་བསྔགས་རྒྱ་ཆེན་མཛད། ཁོང་
• 117 •



གི་གསུང་འབུམ་ནི་སྡེ་དགེའི་པར་མ་པོད་ཆེན་བརྒྱད་བཞུགས་སོ། །
ཙོང་ཁ་པ་བློ་བཟང་གྲགས་པའི་
རྣམ་ཐར་མདོར་བསྡུས།
ཙོང་ཁ་པ་བློ་བཟང་གྲགས་པ་ནི་མདོ་སྨད་ཙོང་ཆུ་ཁར་་་་
ཡབ་ཀླུ་འབུམ་དགེ་དང་། ཡུམ་ཤིང་ཟ་ཨ་ཆོས་གཉིས་ལ་སྲས་དྲུག་
འཁྲུངས་པ་ལས་བཞི་པ་ཡིན་ལ། ཁོང་ནི་རབ་བྱུང་དྲུག་པའི་མེ་བྱ་
（༡༣༥༧)ལོའི་ཟླ་བ་བཅུ་པའི་ཚེས་བཅུ་ལ་སྐུ་བལྟམས། དགུང་ལོ་
གསུམ་བཞེས་པའི་ཚེ་ཀརྨ་པ་རོལ་པའི་རྡོ་རྗེའི་མདུན་ཡོངས་རྫོགས་་
དགེ་བསྙེན་དུ་བསྒྲུབས། མཚན་ཀུན་དགའ་སྙིང་པོ་གསོལ། ཆོས་རྗེ་
དོན་གྲུབ་རིན་ཆེན་གྱིས་ཡབ་ལ་རྟ་ལུག་སོགས་དངོས་པོ་མང་པོ་སྟེར་
ནས་བུ་འདི་ང་ལ་བྱིན་གསུངས། ཡབ་ཀྱིས་སྤྲོ་བཞིན་དུ་ཕུལ། དེ་
ནས་དགུང་ལོ་བདུན་པར་ཕེབས་པ་དང་ཆོས་རྗེ་དོན་གྲུབ་རིན་ཆེན་
གྱིས་རབ་བྱུང་བསྒྲུབ་བཅུག་ནས་མཚན་བློ་བཟང་གྲགས་པའི་དཔལ་
གསོལ། རྡོ་རྗེ་འཇིགས་བྱེད་དང་བདེ་མཆོག་སོགས་ཀྱི་དབང་གིས་
སྨིན་པར་མཛད། གསང་མཚན་དོན་ཡོད་རྡོ་རྗེ་ཞེས་གསོལ། ཤིན་
• 118



ཏུ་གཅེས་པར་བཟུང་། ཆུ་བྱི་(༡༣༧༢)ལོར་མདོ་སྨད་ནས་ཆོས་རྗེ་
དོན་གྲུབ་རིན་ཆེན་གྱིས་ཞལ་ཏ་དང་བརྫང་བ་བཟང་པོ་དང་བཅས་
བཏེག དགུང་ལོ་བཅུ་བདུན་བཞེས་པའི་ཚེས་དབུས་སུ་བྱོན་ནས་
འབྲི་གུང་སྤྱན་སྔ་ཆོན་གྱི་རྒྱལ་པོ་ལ་སེམས་བསྐྱེད་དང་ཕྱག་ཆེན་ལྔ་་་
ལྡན་སོགས་ཀྱི་ཟབ་ཆོས་གསན། ལྷ་རྗེ་དཀོན་མཆོག་སྐྱབས་ལ་སྨན་
སྐོར་གསན་ཅིང་དཔྱད་ཡན་ལག་བརྒྱད་པ་ཐུགས་ལ་བཟུང་། སྙེ་
ཐང་བདེ་བ་ཅན་དུ་རིན་པོ་ཆེ་བཀྲ་ཤིས་སེང་གེ་དང་སློབ་དཔོན་་་་་
ཡོན་ཏན་རྒྱ་མཚོ་རྒྱན་པ་སོགས་ལས་མངོན་རྟོགས་རྒྱན་རྩ་བ།
འགྲེལ་བ་དོན་གསལ་སོགས་གསན་སྦྱངས་མཛད། ཞག་བཅོ་བརྒྱད་
ལ་གཞུང་ཚིག་མཐའ་དག་ཤིན་ཏུ་བྱང་བར་ཐུགས་སུ་ཆུད། བླ་མ་
འཇམ་དབྱངས་རིན་ཆེན་ལ་བྱམས་ཆོས་གསན། ལོ་གཉིས་ཀྱི་ནང་
དུ་བྱམས་ཆོས་ལ་མཁས་པའི་ཕ་རོལ་ཏུ་སོན། ཉང་སྟོད་རྩེ་ཆེན་དུ་
མཁས་པའི་དབང་པོ་ཉ་དབོན་ཀུན་དགའ་དཔལ་བའི་སྤྱན་སྔར་་་་་
ཕར་ཕྱིན་མདོ་རྒྱན་སྦྱར་བ་སོགས་འགྲེལ་བ་ཉེར་གཅིག་ལ་སོ་སོའི་་་་
བཞེད་པ་དགག་སྒྲུབ་དང་བཅས་པའི་གཟབ་བཤད་ཚར་གཅིག་་་་་་
གསན། རེད་མདའ་བ་ལ་མཛོད་གསན་སྐབས་གཞུང་ཚིག་བློར་
སྦྱངས་ཙམ་མ་ཡིན་པར་བསྟན་བཅོས་ཀྱི་ལུས་ཡོངས་སུ་རྫོགས་པའི་་
དོན་གྱི་ཁོག་ལེགས་པར་རྟོགས་ཆེད་དཀའ་བའི་གནས་རྣམས་ལ་དྲི་་
གཏུགས་ཡང་ཡང་མཛད། ཀུན་བཏུས་སོགས་ཟླ་བ་བཅུ་གཅིག་གི་
• 119 •



བར་དུ་ངོམས་པ་མེད་པར་ཞུས། སླར་ཡང་ངམ་རིང་དུ་དབྱར་
དཔྱིད་གཉིས་ཀྱི་བར་དུ་རྣམ་འགྲེལ་རང་འགྲེལ་དང་བཅས་པ་་་་
གསན་པས་ཚིག་དོན་མཐའ་དག་ཐུགས་སུ་ཆུད། དབུ་ཚད་ཀྱི་རིག་
པའི་སྒོ་དང་པོ་རྗེ་འདི་ཉིད་ལས་རྙེད་པས་འགྲན་ཟླ་མེད་པའི་བླ་མ་་
གཙོ་བོའང་འདི་ཉིད་གྱུར་རོ། །ཡར་ཀླུང་རྣམ་རྒྱལ་དུ་རྩེ་ཚོགས་པའི་
མཁན་པོ་ཚུལ་ཁྲིམས་རིན་ཆེན་གྱིས་མཁན་པོ་དང་ཤེས་རབ་མགོན་་
པོས་ལས་སློབ། བསོད་ནམས་རྡོ་རྗེས་གསང་སྟོན་མཛད་ནས་ཚོགས་
པ་གཉིས་ཀྱི་གྲངས་ཚང་བའི་དགེ་འདུན་གྱི་དབུས་སུ་བསྙེན་པར་་་་་
རྫོགས། བཀའ་བཞི་བ་བློ་གསལ་མདུན་འདུལ་བའི་བཤད་བརྒྱུད་
ཐམས་ཅད་བུམ་པ་གང་བྱོའི་ཚུལ་དུ་གསན། ཉིན་རེ་བཞིན་ཤོག་
ལྡེབ་བཅུ་བདུན་རེ་ཐུགས་ཟིན་གནང་། བཅད་མཚམས་ཕྲ་མོའི་
ཚུན་ཡང་ཕྱག་ལེན་ལ་ཐེབས་པར་མཛད། བོ་དོང་ཨེའི་ཆོས་གྲྭར་
རེད་མདའ་བ་ལ་རྩ་འཇུག་བཞི་གསུམ་བཅས་ཞིབ་ཏུ་གསན། སྐྱིད་
ཤོད་དུ་བླ་མ་དབུ་མ་པ་ལ་འཇམ་དབྱངས་ཞི་དྲག་སྐོར་དང་།
དགའ་བ་གདོང་དུ་བླ་མ་དབུ་མ་པས་ལོ་ཙཱ་བ་མཛད་ནས་རྗེ་བཙུན་་
འཇམ་དཔའི་དབྱངས་ལ་མདོ་སྔགས་ཀྱི་དཀའ་གནད་མཐའ་ཡས་་་་
ཞུས། ཞ་ལུ་རི་སྦུག་ཏུ་ཁྱུང་པོ་ལྷས་པ་ལ་བསམ་སྦྱོར་གཉིས་ཀྱིས་
གུས་པས་བསྟེན། བོད་ནང་ཡོད་པའི་དབང་གི་ཆུ་བོ་རྒྱུན་མ་ནུབ་པ་
རྣམ་པར་དག་པ་ཕལ་ཆེར་ཞུས། བླ་མའི་ཞལ་ནས་ད་ནི་ཆོས་བདག་
• 120



པོ་ལ་འཕྲོད་པ་ཡིན་པས་འགྱོད་པ་མེད། དབང་རེའི་མཚམས་སུ་ང་
ལ་བླ་མ་འདི་ཞེས་བྱ་བས་དགྱེས་བཞིན་དུ་གནང་བ་ཡིན་ཞེས་ངེས་་་་
ཅན་དུ་གསུངས། ཉང་སྟོད་བདེ་ཆེན་དུ་དབྱར་སྟོན་གཉིས་ལ་ཆོས་
ཀྱི་དཔལ་བ་ལ་དབང་ཆེན་ཞེ་གཉིས་དང་། དེ་དག་གི་བཤད་ཁྲིད་
གར་ཐིག་དབྱངས་གསུམ་ཕྱག་ལེན་དང་བཅས་ཐུགས་ཀྱི་དཔལ་་་་་
བེའུར་གཏམས། ཡོ་ག་བ་མགོན་བཟང་ཞེས་པ་ལ་དཔལ་མཆོག་རྩེ་
མོ་སོགས་ཀྱི་དཀྱིལ་འཁོར་ཆེན་པོ་རྣམ་ཀྱི་གར་ཐིག་དབྱངས་དང་་་་
ཕྱག་རྒྱ་འཆིང་བ་སོགས་ཤིན་ཏུ་ལེགས་པར་སྦྱངས། ས་སྐྱ་པ་བླ་མ་
རྡོ་རྗེ་རིན་ཆེན་ལ་རྩ་རྒྱུད་རྟག་གཉིས་དང་བུ་སྟོན་གྱིས་མཛད་པའི་་་
རྩ་རྒྱུད་རྣམ་བཤད་དང་། སྤྱན་སྔ་གྲགས་པ་བྱང་ཆུབ་ལ་སྙན་བརྒྱུད་
ཚད་མ་བཞི་ལྡན་གྱི་ཁྲིད་ཡོངས་རྫོགས་ཞུས། སླར་ཡང་ཆོས་ཀྱི་
དཔལ་བ་ལ་དུས་འཁོར་དབང་ཁྲིད་སོགས་གསན་ནས་སྟོན་དགུན་་་་
དཔྱིད་གསུམ་ཙམ་བཞུགས། རྟོགས་ལྡན་ཡེ་ཤེས་རྒྱལ་མཚན་དཔལ་
ལ་འགྲེལ་ཆེན་དྲི་མེད་འོད་དང་སྐར་རྩིས་ལག་ལེན། ཇོ་མོ་ནང་དུ་
ཀུན་མཁྱེན་ཕྱོགས་ལས་རྣམ་རྒྱལ་བའི་མདུན་སྦྱོར་བ་ཡན་ལག་དྲུག་་
གི་ཁྲིད། ལོ་ཆེན་ནམ་མཁའ་བཟང་པོ་ལ་སྒྲ་ཀ་ལཱ་པ་དང་ཙནྡྲ་པ།
སྙན་ངག་མེ་ལོང་མའི་བཤད་རྒྱུགས་ཕུལ། ས་བཟང་མ་ཏི་པཎ་ཆེན་
ལ་སྙན་ངག སྡེབ་སྦྱོར། བཟོའི་བསྟན་བཅོས་ལས་བྱུང་བའི་
གསེར་འགྱུར། སྤོས་སྦྱོར། ལྷའི་ཕྱག་ཚད། དབྱངས་རོལ་མོ། གར་
• 121 •



སོགས་ལ་ལུང་ཙམ་མ་ཡིན་པར་ཕྱག་ལེན་ཐེབས་ངེས་སུ་སྦྱངས་་་་་
བརྩོན་མཛད། ལྷོ་བྲག་བྲ་བོ་དགོན་དུ་ལྷོ་བྲག་གྲུབ་ཆེན་ལས་ཀྱི་རྡོ་
རྗེ་ལ་བརྒྱུད་པ་གཉིས་ལྡན་གྱི་བྱང་ཆུབ་ལམ་གྱི་རིམ་པའི་ཁྲིད་ཟླ་བ་་
བདུན་གྱི་རིང་ཞུས། དཔལ་ལྡན་གསང་ཕུ་སོགས་ལ་མཁས་དབང་
བརྒྱ་ཕྲག་མང་པོ་འདུས་པའི་དབུས་སུ་གྲྭ་སྐོར་ལན་དུ་མར་བྱོན།
མཁས་བཙུན་བཟང་པོའི་སྙན་གྲགས་ས་སྟེང་དུ་ཁྱབ། རབ་བྱུང་
བདུན་པའི་ས་འབྲུག་（༡༣༨༨）ལོར་ཚལ་གུང་ཐང་དུ་ཕེབས་ནས་
རྒྱལ་བའི་བཀའ་འགྱུར་རོ་ཅོག་ལ་ཞིབ་གཟིགས་མཛད་དེ་རྒྱ་བོད་ཀྱི་
བཤད་སྲོལ་གཅིག་ཏུ་བསྡུས་པའི་ལེགས་བཤད་གསེར་ཕྲེང་ལྗགས་་་་
བརྩམས་མཛད། དགོན་གསར་དུ་བྱོན་ནས་དད་ལྡན་བློ་གསལ་དུ་
མ་ལ་ཚད་མ་རྣམ་འགྲེལ་གྱི་གཞུང་ཉམས་ལེན་དང་སྦྱར་ནས་ལམ་གྱི་
རིམ་པ་མ་ནོར་བའི་བཤད་སྲོལ་གསར་དུ་གཏོད། རབ་བྱུང་བདུན་
པའི་ཆུ་རྟ་（༡༤༠༢）ལོར་རྭ་སྒྲེང་དུ་ཆེ་བ་བཞི་དང་ཁྱད་ཆོས་་་་་་
གསུམ་དང་ལྡན་པའི་ལེགས་བཤད་ལམ་རིམ་ཆེན་མོ་གསར་དུ་་་་
བརྩམས། དགུང་ལོ་སོ་དྲུག་པར་དཔོན་སློབ་དགུ་འོལ་ཁ་ཆོས་ལུང་
དུ་དཀའ་སྤྱད་ཀྱིས་སྒྲུབ་པ་ཉམས་ལེན་མཛད་པས་ཕྱག་ཞབས་ཀྱི་་་་
སོར་མོ་རྣམས་ཀྱང་ཟད་དེ་སེར་གར་གྱུར། རྡོ་ལེབ་ཀྱིས་མཎྜལ་
མཛད་དེ་འཇམ་པོ་གྱུར་བ་དེང་སང་ཡང་མཇལ་རྒྱུ་ཡོད། ལྷོ་བྲག
གཉལ། ལྷ་སྡེངས་སོགས་སུ་རྩེ་གཅིག་ཉམས་ལེན་མཛད་ཅིང་།
• 122



གསུང་རབ་རྣམས་ལ་ཞིབ་གཟིགས་ཀྱི་དུས་སུ་སྐུ་མདུན་དུ་མི་གཞན་
དག་གིས་བྱ་བ་ཅི་ལྟར་བྱས་ཀྱང་ཐུགས་ཏིལ་འབྲུ་ཙམ་ཡང་མི་འཕྲོ།
ལྟ་བའི་ཁྱད་ཆོས་ཐུན་མིན་དང་ལྡན་པའི་དབུ་མ་འཇུག་པའི་འགྲེལ་
པ་དང་། རྩ་བ་ཤེས་རབ་ཀྱི་འགྲེལ་ཆེན་བརྩམས། གསང་སྔགས་ཀྱི་
རྒྱུད་གཞུང་ཡང་དག་རྣམས་ལ་གཟིགས་ཞིབ་ཐོག་ ཤི ང་བྱ་
（༡༤༠༥)ལོར་སྔགས་རིམ་ཆེན་མོ་བརྩམས། ཆུ་བྱ་(༡༣༩ ༣)ལོར་
འོལ་ཁ་རྫིང་ཕྱིའི་བྱམས་ཆེན་ཞིག་གསོ་མཛད། ས་གླང་
（༡༤༠༩)ལོར་ལྷ་ལྡན་དུ་སྨོན་ལམ་ཆེན་མོ་གསར་དུ་བཙུགས།
གཉལ་ལུང་ར་དང་དགའ་ལྡན་དགོན་སོགས་སུ་མཁས་གྲུབ་ཀྱི་སློབ་་
མ་མང་པོ་ལ་མདོ་སྔགས་ཀྱི་བཀའ་ཆོས་ཡུན་རིང་གནང་བས་རྒྱལ་་་
བའི་བསྟན་པ་དར་ཞིང་རྒྱས་པར་མཛད། རྗེ་འདིས་འབྲོག་རི་བོ་
དགའ་ལྡན་རྣམ་པར་རྒྱལ་བའི་གླིང་བཏབ་ནས་དེར་བརྟན་ཆགས་་་
སུ་བཞུགས་པར་བརྟེན། གདན་སའི་མིང་གིས་རྗེས་སུ་དགའ་ལྡན་
པའི་ལུགས་ཞེས་པའི་མིང་ཆགས་ཤིང་སླད་མར་དགའ་དེ་དགེ་རུ་་་་
བཅོས་ཏེ་དེང་སང་དགེ་ལྡན་པའི་ལུགས་ཞེས་པའི་གྲུབ་མཐའ་འདི་
བྱུང་བ་རེད།
དགུང་གྲངས་དྲུག་ཅུ་རེ་གསུམ་དུ་ཕེབས་པ་རབ་བྱུང་་་་་
བདུན་པའི་ས་ཕག་(༡༤༡༩）ལོའི་ཟླ་བ་བཅུ་པའི་ཚེས་ཉེར་ལྔའི་སྔ་
• 123 •



དྲོར་དགོངས་པ་ཆོས་དབྱིངས་སུ་ཐིམ། དད་ལྡན་སློབ་མ་རྣམས་
ཀྱིས་དངུལ་བྲེ་ཆེན་བཅོ་བརྒྱད་ལས་གྲུབ་པའི་གདུང་རྟེན་བཞེངས་་་
ནས་གདུང་མ་ཉམས་པ་མཆོད་རྟེན་དུ་དྲངས་ཏེ་བཞུགས་སུ་གསོལ།
གསུང་འབུམ་སྡེ་དགེའི་པར་མ་པོད་བཅུ་དགུ་བཞུགས།
སྲས་ཀྱི་ཐུ་བོ་རྒྱལ་ཚབ་དར་མ་རིན་ཆེན་ཁོང་གི་ཁྲིར་་་་་
བཞུགས་ཏེ་ཆོས་རྒྱུན་མུ་མཐུད་དུ་བསྐྱུངས་སོ།།
རྒྱལ་ཚབ་དར་མ་རིན་ཆེན་གྱི་
རྣམ་ཐར་མདོར་བསྡུས།
ཙོང་ཁ་པའི་སློབ་མ་གཙོ་བོ་དཀའ་བཅུ་པ་རྒྱལ་ཚབ་དར་
མ་རིན་ཆེན་ནི། གཙང་ཉང་སྟོད་ཀྱི་ཡུལ་དུ་རབ་བྱུང་དྲུག་པའི་ཤིང་
འབྲུག་（༡༣༦༤）ལོར་སྐུ་བལྟམས། གནས་རྙིང་པ་རིན་ཆེན་རྒྱལ་
མཚན་གྱི་དྲུང་ནས་རབ་ཏུ་བྱུང་། དཀའ་བཞི་པ་རིན་རྡོར་སོགས་
སློབ་དཔོན་དུ་བསྟེན་ནས་དམ་ཆོས་མང་དུ་གསན། ས་སྐྱའི་རེད་
མདའ་བས་གཙོས་མཁས་ཆེན་དུ་མར་བསྟེན་ནས། མདོ་སྔགས་ཀྱི་
གཞུང་ལུགས་ཀུན་ལ་སྦྱངས་པ་མཐར་ཕྱིན་མཛད། ས་སྐྱ་དང་
• 124



གསང་ཕུ། རྩེ་ཐང་བཅས་སུ་པོ་ཏི་དཀའ་བ་བཅུའི་གྲྭ་སྐོར་གནང་།
རོང་སྟོན་ཤཱཀྱ་རྒྱལ་མཚན་དང་། མཁས་ཆེན་གཡག་པ་སོགས་ས་
སྐྱའི་མཁས་ཆེན་རྣམས་དང་རྩོད་གླེང་ལེགས་པར་མཛད་དེ་མཁས་་་་
པའི་གྲགས་པ་ཐོབ་ཅིང་། དཀའ་བཅུ་པའི་མིང་རྟགས་བླངས། དེ་
ནས་མི་རིང་བར་ཙོང་ཁ་པའི་སློབ་མ་གཙོ་བོར་གྱུར། ཁོང་དགུང་ལོ་
ང་དྲུག་ཏུ་ཕེབས་པ་ས་ཕག་（༡༤༡༩）ལོར་ཙོང་ཁ་པ་འདས་ནས།
ཙོང་ཁ་པའི་ཚབ་ཏུ་དགའ་ལྡན་གསེར་ཁྲིར་བཞུགས། དེ་ནས་
བཟུང་ཁོང་ལ་རྒྱལ་ཚབ་ཅེས་པའི་མིང་ཐོབ། གདན་ས་ལོ་བཅུ་
གཅིག་འཛིན་ཅིང་འཆད་རྩོད་རྩོམ་གསུམ་གྱི་བྱ་བ་ཁོ་ན་མཛད། དེ་
ནས་མཁས་གྲུབ་དགེ་ལེགས་དཔལ་བཟང་གདན་སར་བཀོད་དེ་ཟུར་
བཞུགས་མཛད། དགུང་ལོ་རེ་དགུ་པ་རབ་བྱུང་བདུན་པའི་ཆུ་བྱི་
（༡༤༣༢）ལོའི་ཟླ་བ་ལྔ་པར་རྩེ་པོ་ཏ་ལར་སྐུ་གཤེགས། ཁོང་ནི་
ཙོང་ཁ་པ་ལས་ལོ་བདུན་གྱིས་གཞོན་ལ། ཙོང་ཁ་པ་འདས་རྗེས་ལོ་
བཅུ་གསུམ་བཞུགས། མཁས་གྲུབ་དགེ་ལེགས་དཔལ་བཟང་ནི་ཁོང་
ལས་ལོ་ཉེར་གཅིག་གིས་གཞོན་ནོ།།
ཁོང་གི་གསུང་ནི་དབུ་མ་རྩ་བ་ཤེས་རབ་དང་འཇུག་པ་་་་་
སོགས་དབུ་མའི་རྣམ་བཤད་དང་། ཚད་མའི་སྐོར་གྱི་བཤད་པ།
དཔལ་གསང་བ་འདུས་པ་སོགས་གསང་སྔགས་ཀྱི་སྐོར་བཅས་པོ་ཏི་
• 125 •་



ཀ་པ་ནས་ཉ་པའི་བར་པོད་བརྒྱད་མི་རིགས་དཔེ་མཛོད་ཁང་དུ་་་་་
བཞུགས་སོ།།
རོང་སྟོན་ཤེས་བྱ་ཀུན་གཟིགས་ཀྱི་
རྣམ་ཐར་མདོར་བསྡུས།
རོང་སྟོན་ཤེས་བྱ་ཀུན་གཟིགས་གམ་མཚན་དངོས་རོང་་་་
སྟོན་ཤཱཀྱ་རྒྱལ་མཚན་ཞེས་པ་འདི་ཉིད་ནི་བོད་ལ་དབུས་གཙང་་་་་་
ཁམས་གསུམ་ལས་ཁམས་ཀྱི་ས་ཆ་སྔོན་ལོ་ཙཱ་ཆེན་པོ་བཻ་རོ་ཙ་ན་བྱོན་
ནས་ཡུན་རིང་དུ་བཞུགས་པའི་གནས་མཆོག མདོ་སྟོད་སྨད་གཉིས་
ཀྱི་བར་མཚམས་སུ་ཤར་རྒྱལ་མོ་རོང་ཞེས་པའི་ཡུལ་ལྗོངས་དགེ་་་
མཚན་ལྡན་པ་ཞིག་ཡོད་པ་དེར། བོན་ལ་མཁས་ཤིང་རྒའི་རུས་ལས་
མཆེད་པའི་ཡབ་གེ་གོད་རྒྱལ་པོ་དང་། ཡུམ་རྒྱ་གར་སྨན་གཉིས་ཀྱི་
སྲས་སུ། རབ་བྱུང་དྲུག་པའི་མེ་ལུག་（༡༣༦༧)ལ་སྐུ་བལྟམས། སྐུ་
མཆེད་གསུམ་ཡོད་པ་ལས་ཁོང་ནི་བར་པ་ཡིན་ལ། བྱིས་པའི་དུས་
ནས་སྤྱང་གྲུང་ལྡན་པས་ཡབ་ཀྱིས་ཡི་གེའི་སྦྱོར་སྡེབ་འབྲི་ཀློག་བཅས་
བསླབས་ནས་རབ་ཏུ་བྱུང་བཅུག་ཅིང་མཚན་ཤེས་རབ་འོད་ཟེར་བྱ་་
• 126 •



བ་བཏགས། ཆོ་ག་ཕྱག་ལེན་སོགས་ཆོས་ཕྱོགས་ཀྱི་ཡོན་ཏན་མང་པོ་
སྦྱངས་པ་དང་། རིག་གནས་དཔེ་ཆ་འགའ་ལའང་སློབ་སྦྱོང་མཛད།
དགུང་ལོ་བཅོ་བརྒྱད་པར་དབུས་གཙང་དུ་སློབ་གཉེར་ལ་་
བྱོན། ཐོག་མར་དཔལ་ལྡན་གསང་ཕུ་ནེའུ་ཐོག་གི་ཆོས་གྲྭར་ཞུགས།
གླིང་སྟོད་ཀྱི་གདན་ས་པ་རིན་ཆེན་རྣམ་རྒྱལ་གྱི་དྲུང་དུ་བྱང་སེམས་་་
ཀྱི་སྡོམ་པ་བླངས། ཀོང་སྟོད་བློ་གྲོས་དབང་ཕྱུག་གི་སྤྱན་སྔར།
མངོན་རྟོགས་རྒྱན་འགྲེལ་དང་། ཚད་མ་རྣམ་ངེས་སོགས་གསན།
ལོ་བཞིའི་རིང་སློབ་གཉེར་མཛད་པས་མཁས་པར་གྱུར་ཏེ། དགུང་
ལོ་ཉེར་གཉིས་པར་ཚད་མ་རྣམ་ངེས་ཀྱི་འགྲེལ་པ་བརྩམས། སྐབས་
དེ་ནས་གཞན་ལ་འཆད་ཉན་མཛད་པའི་དབུ་བཙུགས། སློབ་དཔོན་
རོང་སྟོན་ཞེས་པའི་མཚན་ཡང་དེ་དུས་ནས་བྱུང༌། དེ་ནས་འཕན་
ཡུལ་མཐོང་སྨོན་གྱི་གཙུག་ལག་ཁང་དུ། མཁས་བཙུན་ཀུན་དགའ་
རྒྱལ་པོས་མཁན་པོ་དང་། དམར་སྟོན་གྱིས་ལས་སློབ། འདུལ་
འཛིན་འོད་བཟང་པས་གསང་སྟོན། གཞན་ཡང་དད་པའི་དགེ་
འདུན་བཅུ་ཕྲག་འཛོམ་པའི་དབུས་སུ་བསྙེན་རྫོགས་ཀྱི་སྡོམ་པ་ཞུས།
མཚན་ཤཱཀྱ་རྒྱལ་མཚན་ཞེས་པ་གསོལ། །
དེ་ནས་མུ་མཐུད་དེ་དགེ་བའི་བཤེས་གཉེན་གཡག་ཕྲུག་་་་
སངས་རྒྱས་དཔལ་སོགས་མཁས་གྲགས་ཅན་མང་པོར་བསྟེན་ནས།
འདུལ་བ། ཕར་ཕྱིན། མངོན་པ། དབུ་མ། ཚད་མ་སོགས་ཚང་མ་
127 •



ལ་སློབ་གཉེར་མཐར་ཕྱིན་མཛད་དེ་མཁས་པའི་ཡང་རྩེར་སོན།
སྙན་གྲགས་དབུས་གཙང་ཁམས་གསུམ་དུ་ཁྱབ། འཇམ་དབྱངས་ཁ་
ཆེའི་དྲུང་དུ་སྙན་ངག་མེ་ལོང་མ་དང་། མངོན་བརྗོད། སྡེབ་སྦྱོར་
བཅས་ཀྱི་བསྟན་བཅོས་གསན། པཎ་ཆེན་ནགས་ཀྱི་རིན་ཆེན་གྱི་
སྤྱན་སྔར་སྒྲ་ཀ་ལཱ་པ་དང་། བྱིངས་དང་ཉེར་བསྒྱུར་གྱི་མདོ་རྣམས་
གསན། ཀརྨ་དཀོན་མཆོག་གཞོན་ནུ་དང་། འཚལ་མིན་པ་བསོད་
ནམས་བཟང་པོ་སོགས་ལ་གསང་སྔགས་ཀྱི་ཆོས་མང་དུ་གསན།
མདོར་ན་བོད་ཀྱི་རིག་གནས་ཆེ་ཕྲ་ཀུན་ལ་གསན་བསམ་རྒྱ་
ཆེར་མཛད་དེ། རིག་གནས་གང་ལའང་ཆགས་ཐོགས་མེད་པར་
གྱུར། དགུང་ལོ་ཉེར་གཉིས་པར་གསང་ཕུ་ནེའུ་ཐོག་ཏུ་རྔོག་ལོ་ཆེན་
པོའི་གདན་སར་སློབ་དཔོན་བློ་གྲོས་ཆོས་སྐྱོང་སོགས་ཤེས་རབ་ཅན་་
ལྔ་ལ་ཚད་མ་རྣམ་ངེས་འཆད་པ་ནས་བཟུང་། དགུང་ལོ་བརྒྱད་ཅུ་
རྩ་གསུམ་གྱི་བར་འཆད་ཉན་རྒྱུན་མི་ཆད་པར་མཛད་ཅིང་།
བཞུགས་གནས་གཙོ་བོ་གསང་ཕུ་ནེའུ་ཐོག་གི་ཆོས་གྲྭ་ཡིན་པ་དང་།
གཞན་ཡང་། ཤར་ཕྱོགས་སུ་ཕག་མོ་གྲུབ་དང་འབྲི་གུང་ཐིལ། ནུབ་
ཕྱོགས་སུ་ལ་སྟོད་དིང་རི་གླང་འཁོར་དང་། ངམ་རིང་། ལྷོ་ཕྱོགས་
སུ་ཡར་ཀླུངས་གཡའ་བཟང་དང་། ཡར་འབྲོག་སྣ་དཀར་རྩེ། བྱང་
ཕྱོགས་སུ་བྱང་རྭ་སྒྲེང་དང་། གནམ་རྩེ་ལྡིང་གི་གཙུག་ལག་ཁང་
སོགས་དགོན་གནས་མང་པོར་འཆད་ཉན་མཛད།
• 128 •



དགུང་ལོ་བདུན་ཅུར་ཕེབས་པ་མེ་འབྲུག་（ ༡༤༣༦)ལོ་ལ་
དཔལ་ནཱ་ལེནྡྲའི་གཙུག་ལག་ཁང་གི་འགྲམ་བཏིང་། དགོན་བཏབ་
མ་ཐག་ཏུ་དགེ་འདུན་ཆིག་སྟོང་ལྔ་བརྒྱ་ཙམ་ཚོགས། འཆད་ཉན་གྱི་
སྒྲིག་ལམ་དང་རྣམ་བཞག་ཐམས་ཅད་ས་རྔོག་གཉིས་ཀྱི་ལུགས་དང་
མཐུན་པར་མཛད། གདན་ས་དེ་ཉིད་དུ་སྐུ་མ་འདས་བར་ལོ་བཅུ་
བཞིའི་རིང་འཕྲིན་ལས་བསྐྱངས་སོ།།
ཁོང་གི་སྙན་པའི་གྲགས་པ་རྒྱ་ནག་ཏུ་ཏཱ་མིང་རྒྱལ་པོའི་་་་
སྙན་ལམ་དུ་སོན་ཏེ། མི་ཆེན་ཧུ་ཐལ་རྒྱམ་སོགས་བོད་དུ་ཆེད་
མངགས་ཐོག སྨན་ལྷའི་གསེར་སྐུ་ཁྲུ་གང་བ་གཅིག་དང་། འཇམ་
དཔལ་མཚན་བརྗོད་སྒྲིག་གོས་དང་བཅས་པ། རྣམ་རྒྱལ་མཆོད་རྟེན་
ངོ་མཚར་ཅན་གཅིག ཙན་དན་དཀར་པོ་ཁྲུ་གང་བ་སོགས་དངོས་
པོ་གནང་སྦྱིན་རྒྱ་ཆེན་བསྩལ་བར་མ་ཚད། བསྟན་པའི་ཁུར་ཆེན་པོ་
ཁྱེར་ཞིག་ཅིས་པའི་འཇའ་ས་ཡང་གནང་།
ཁོང་གིས་གཞུང་ལུགས་ཆེན་མོ་རྣམས་ལ་སློབ་གཉེར་་་་་
མཛད་དུས། ཚིག་དོན་གང་ཐད་རང་གི་བློས་ཞིབ་མོར་དཔྱད་ནས་
སྦྱོང་བ་མ་གཏོགས། གཞན་གྱི་ལད་མོ་མི་མཛད་ཅིང་། རྩོམ་པ་པོ་
རྒྱ་བོད་སུ་ཡིན་ལ་མི་ལྟོས་པར་དེའི་གསུང་རབ་ཀྱི་ཚིག་དོན་ལ་ནང་་
འགལ་སོགས་ཀྱི་སྐྱོན་མཐོང་ན་དགག་པ་ནན་སྨིན་མཛད། དཔེར་
ན། དཔལ་ལྡན་ཟླ་བ་གྲགས་པའི་གསུང་དབུ་མ་འཇུག་པའི་ཚིག་
• 129 •



དོན་འགར་དགག་པ་རྒྱབ་པ་དང་། སློབ་དཔོན་སེང་གེ་བཟང་པོའི་
ཡུམ་གྱི་བཤད་པ་འགའ་ལ་དགག་པ་རྒྱབ་པ་ལྟ་བུ་སྟེ། བོད་ཀྱི་
མཁས་པ་ཕལ་ཆེ་བས་རྒྱ་གར་གྱི་གཞུང་ཞིག་ཡིན་ན་ཁྱུར་མིད་བཏང་
རྐྱང་བྱེད་པ་ལས་ལེགས་ཉེས་བླང་དོར་མི་བྱེད་ཅིང་། ཁྱད་པར་
དཔལ་ལྡན་ཟླ་བར་དགག་པ་རྒྱབ་མཁན་ནི་ཆ་པ་ཆོས་སེང་དང་ཁོང་
གཉིས་ལས་བྱུང་མ་མྱོང་བ་རེད། ཁོང་དབུས་པོ་ཏ་ལར་ཙོང་ཁ་པ་
དང་མཇལ་འཁྲད་མཛད་དུས་ཕར་ཕྱིན་སྐོར་ལ་རྩོད་གླེང་བྱས་པས།
རྗེ་ཙོང་ཁ་པས་བསྟོད་བསྔགས་མཛད་ཅིང་། གོས་ཆེན་ལྕགས་ནག་
ཡུག་གཅིག་ཕུལ། བོ་དོང་པཎ་ཆེས་དང་འདུལ་བའི་སྐོར་གྱི་རྩོད་པ་
མཛད་པས་མཐར་རྩོད་པ་ཆོས་ཕྱོགས་སུ་ཞི་ནས་གཉིས་ཀ་ཐུགས་་་་་
དབྱིངས་གཅིག་ཏུ་འདྲེས། མདོར་ན་དེ་དུས་དབུས་གཙང་དུ་ལུང་
རིགས་སྨྲ་བའི་ཁྱུ་མཆོག་ཏུ་གྱུར་ཅིང་རྩོད་པ་ལ་འགྲན་པའི་ཟླ་ཐམས་
ཅད་དང་བྲལ་བའོ།།
ཁོང་གི་གསུང་ནི་ཤཱཀྱ་མཆོག་ལྡན་གྱིས་རབ་བྱུང་བརྒྱད་་་་་
པའི་ཤིང་རྟ་（༡༤༧༤）ལོར་རོང་སྟོན་འདས་ནས་ལོ་ཉེར་དྲུག་
པར་བརྩམས་པའི་རྣམ་ཐར་ངོ་མཚར་དད་པའི་རོལ་མཚོ་ལྟར་ན།
དགུང་ལོ་ཉེར་གཉིས་ནས་དགུང་ལོ་བདུན་ཅུའི་བར། ཡུམ་སྟོང་
ཕྲག་བརྒྱ་པའི་རྣམ་བཤད་རྒྱལ་བསྡུས་དང་། ས་ལུ་ལྗང་པའི་མདོ་
འགྲེལ། གསང་འདུས་རྒྱུད་འགྲེལ། ཚད་མའི་རྣམ་བཤད་སོགས་
• 130



གཞུང་ཆེན་མོ་བཞི་བཅུ་ཞེ་གཅིག་གི་འགྲེལ་པ་བརྩམས་ཡོད་པ་་་་་
དང་། དགུང་ལོ་བདུན་ཅུ་ནས་གྱ་གསུམ་བར་གྱི་དུས་ཕལ་མོ་ཆེར་
འཆད་ཉན་དང་སྒོམ་སྒྲུབ་གཙོ་བོར་མཛད་ཅིང་། གསུང་ཆོས་ཀྱང་
བསྟོད་པ་དང་མན་ངག་སོགས་ཐོར་བུ་མ་གཏོགས་གཞུང་ཆེན་གྱི་་་་་
འགྲེལ་པ་རྣམས་དགུང་ལོ་བདུན་ཅུ་ཡན་ལ་ཚར་བར་བཤད།
མི་རིགས་དཔེ་མཛོད་ཁང་དུ་ཁོང་གི་གསུང་། ཕར་ཕྱིན་
དང་དབུ་མའི་འགྲེལ་པ་དང་མཐའ་དཔྱད་སོགས་སྡེ་དགེའི་པར་མ་
པོད་ཆེན་གཉིས་དང་། རབ་བྱུང་བརྒྱད་པའི་ལྕགས་སྟག་ལོར་བྲིས་
པའི་གསུང་ཐོར་བུ་བ་སོགས་པོད་གཅིག་བཅས་ཁྱོན་སྡོམ་པོ་ཏི་་་་
གསུམ་བཞུགས་ཡོད་ཅིང་། གསུང་ཐོར་བུ་བའི་ནང་བསྟོད་ཚོགས་
དང་། སྒོམ་རིམ། སྒོམ་པའི་ཁྲིད་ཡིག བཤེས་སྤྲིང་གི་འགྲེལ་པ་
སོགས་ཆོས་ཚན་ཆིག་བརྒྱ་ཞེ་དྲུག་ཙམ་དང་། བསོད་ནམས་བློ་གྲོས་
ཀྱིས་བཀོད་པའི་དཀར་ཆག་གཅིག་བཅས་བཞུགས།
དགུང་ལོ་བརྒྱད་ཅུ་གྱ་གསུམ་དུ་ཕེབས་པ་རབ་བྱུང་བརྒྱད་
པའི་ས་སྦྲུལ་(༡༤༤༩)ལོའི་ཟླ་བ་བཅུ་གཉིས་པའི་ཚེས་བཅུ་གསུམ་
གྱི་ཐོ་རེངས་ལ་རང་གི་གཟིམས་ཤག་ཏུ་དགོངས་པ་རྫོགས་སོ།
ཁོང་གི་སློབ་མ་ནི། སེམས་དཔའ་གཞོན་ནུ་རྒྱལ་མཆོག་
དང་། སྤྱན་སྔ་ཚུལ་ཁྲིམས་དར་མ། ཀརྨ་པ་མཐོང་བ་དོན་ལྡན། །
སྣར་ཐང་པཎ་ཆེན་སཾགྷ་ཤཱི པཎ་ཆེན་ཤཱཀྱ་མཆོག་ལྡན་སོགས་གྲུབ་
• 131 •



མཐའ་རིས་མེད་ཀྱི་མཁའ་དབང་ཤིན་ཏུ་མང་ཞིང་། ད་དུང་ཁམས་
ནས་གླིང་དཔོན་ཆེན་སོགས་དང་ཁྲོམ་ཁྲི་དཔོན། འཕན་ཡུལ་ནས་
སྡེ་པ་ཆེན་པོ་རྒྱ་བྱ་གཉིས་སོགས་དཔོན་པོའི་རིགས་ཀྱི་སློབ་མ་ཡང་་་
མང་དུ་ཡོད་པས། སྐབས་དེར་མཁས་ཆེན་དང་དཔོན་ཆེན་ཕལ་ཆེ་
བ་ཁོང་གི་སློབ་མར་གྱུར་ཏེ་ཁོང་གི་མཚན་ཡང་རོང་སྟོན་སྨྲ་བའི་་་་་་
སེང་གེ་ཞེས་ཡོངས་སུ་གྲགས་པ་གྱུར་ཏོ། །
དྲུང་ཆེན་མཁའ་སྤྱོད་པའི་རྣམ་
ཐར་མདོར་བསྡུས།
དྲུང་ཆེན་མཁའ་སྤྱོད་པ་ནམ་མཁའ་རྒྱལ་མཚན་ནི། བོད་
དབུས་གཙང་ཁམས་གསུམ་གྱི་ནང་ཚན། མདོ་ཁམས་སྟོད་ཀྱི་ཆར་
གཏོགས་པ་ཆབ་མདོའི་མངའ་ཁོངས་སུ། གྲུབ་པའི་གནས་ཆེན་པོ་
ཀརྨ་དགོན་གྱི་ལྷོར། འབྲུ་དྲུག་སྨིན་ཞིང་། འདོད་དགུ་འཛོམ་པ། །
ལྗོན་ཤིང་ནགས་ཚལ་རྒྱས་ཤིང་། རྩྭ་ཆུ་ལེགས་པ། ཕ་རོལ་དགྲ་སྡེ་
གང་གིས་ཀྱང་གླགས་མི་རྙེད་པའི་ས་འགག་བཙན་པོ་དང་ལྡན་པ་་་
སོགས་ཐུན་མོང་མིན་པའི་ཡོན་ཏན་མང་པོ་གཅིག་ཏུ་འཛོམ་པ་་་་
• 132 •



གཞན་ལ་ཆེད་དུ་ངོམ་པ་ལྟར་ཡོད་པས་ངོམ་ཞེས་གྲགས་པའི་ཡུལ་་་་
ལྗོངས་དེ་ནི་ཁོང་གི་འཁྲུངས་ཡུལ་ཡིན། བོད་གནའ་རབས་སུ་རུས་
ཆེན་བཞིར་གྲགས་པའི་ནང་ནས། ཁོང་གི་ཡབ་ནི་སྨུག་པོ་ལྡོང་གི་
རུས་རྒྱུད་དུ་གྲགས་ཤིང་། མཚན་དཔོན་རྒྱལ་བ་བཟང་པོར་གྲགས།
ཡུམ་ནི་གན་འཇའ་འཛིན་པ་བཟང་པོ་དཔལ་གྱི་སྲས་མོ་གན་འཇའ་
ཟ་ཆོས་སྒྲོན་ཏེ་ཁོང་ཡབ་ཡུམ་གཉིས་ལ་སྲས་སྲས་མོ་བཞི་ཡོད་པ་་་་་
ལས། མཁའ་སྤྱོད་པ་ནི་སྲས་ཐ་ཆུང་ཡིན་ལ། རབ་བྱུང་དྲུག་པའི་
ལྕགས་ཁྱི་( ༡༣༧༠)ལོ་ལ་སྐུ་བལྟམས་སོ།།
དགུང་ལོ་བཞིར་ཕེབས་པ་ན་ནགས་ཚལ་ཆེན་པོས་ཀུན་་་་་
ནས་གཡོགས་ཤིང་། ས་འཛིན་གྱི་ཕྲེང་བ་རིམ་པ་དུ་མས་ཡོངས་སུ་
བསྐོར་བའི་དགོན་སྡེ་ཆེན་པོ་རི་བོ་ཆེར་བྱོན་ནས། དབྱངས་གསལ་
གྱི་ཡི་གེ་སྦྱོང་བའི་དབུ་བཙུགས། ལོ་ལྔའི་རིང་ཐུགས་སྦྱོང་ནན་སྨིན་
མཛད། གཅོད་སོགས་འདོན་ཆོག་རྣམས་ལེགས་པར་ཁོང་དུ་ཆུད། །
དགུང་ལོ་དགུ་བཞེས་པ་ན། ཁོང་གི་གཅེན་པོ་བཙུན་པ་ཚེ་
ལས་འདས། ཁོང་བྱིས་པའི་དུས་ཡིན་ཡང་གཅེན་པོར་བརྩེ་གདུང་
ཟབ་ཅིང་། ཆོས་ལ་དད་པ་བཅོས་མིན་ཡོད་སྟབས། དབེན་པའི་རི་
ཁྲོད་དུ་བྱོན་ནས་གཅོད་ཚོགས་འདོན་པ་སོགས་རྣམ་དཀར་དགེ་་་
བའི་བྱ་བ་མཛད། ཡིད་སྐྱོ་བ་ཚད་མེད་སྐྱེས་ཏེ་འཁོར་བའི་ཆོས་ལ་
སྙིང་པོ་མེད་པར་གཟིགས་ནས་རང་ཉིད་གཅིག་པུར་དབེན་པར་་་་་
• 133 •



སྒྲུབ་པ་ཉམས་ལེན་མཛད་རྒྱུའི་འདུན་པ་སྐྱེས། ཡུལ་དེར་མན་ངག་
གི་ཆོས་དུ་མ་ཐུགས་ལ་མངའ་བའི་བླ་མ་སངས་རྒྱས་རྒྱལ་མཚན་གྱི་་་
དྲུང་དུ་ནི་གུ་ཆོས་དྲུག་གི་ཁྲིད་ཞུས། རྨི་ལམ་སྦྱངས། རྨི་ལམ་སྤྲུལ་
བསྒྱུར་ཐེངས་མང་མཛད་པས་རྟགས་ཐོན་པ་བྱུང་ཞིང་། དུས་དེ་
ནས་བཟུང་རྟག་པར་རྨི་ལམ་བཟུང་། སྐབས་དེར་དགུང་ལོ་གཞོན་
ཡང་བླ་མས་གྲུབ་ཆེན་རྣམས་ཀྱི་རྣམ་ཐར་གསུངས་པའི་རྐྱེན་དང་།
ཕུ་བོ་བཙུན་པ་སྐུ་གཤེགས་པ་ལ་སྐྱོ་བ་ཆེན་པོ་མཛད་པའི་རྐྱེན་གྱིས་་
བྱ་བྲལ་བ་མཛད་རྒྱུའི་དགོངས་པ་རྣལ་མ་སྐྱེས་ནས་འཚོ་བ་དཀའ་་་་
སྤྱད་ལ་བརྟེན་ཅིང་། ཟླ་བ་གཅིག་གི་རིང་ཆུའི་བཅུད་ལེན་མཛད།
དེར་མཐུད་དེ་མེ་ཏོག་བཅུད་ལེན་སོགས་བཅུད་ལེན་ཁོ་ན་བསྟེན་་་་་
ནས་ཁྱོན་ཟླ་བ་གསུམ་དཀའ་སྤྱད་མཛད། །
དེ་ནས་ཐག་རིང་པོ་ཞིག་ཏུ་ས་དབེན་པ་བསྟེན་ཅིང་ཆོས་
རྣམ་དག་ཅིག་སྒྲུབ་འགྲོ་དགོས་དགོངས་ནས། ཡབ་ལ་ཟླ་བ་གཅིག་
མཚམས་བསྡད་རྒྱུ་ཡིན་ཞེས་ཞུས་ཏེ་མཚམས་ཁང་དུ་ཁོང་རང་གི་་་་
ཚབ་ལ་ཨ་མྱེ་རང་གྲོལ་བྱ་བ་ཞིག་བཞག དེ་ལ་འདོན་པ་འདོན་པ་
དང་། ཌ་དྲིལ་དཀྲོལ་བ། དུད་པ་གཏོང་བ་སོགས་བྱེད་བཅུག
ཁོང་རང་དཔོན་སློབ་ལྔས་བོང་བུ་གཉིས་དེད་ནས་ཀོང་པོའི་ཕྱོགས་་
སུ་བྲོས་སོང་། ཉིན་ལམ་ལྔ་དྲུག་ཙམ་སོང་རྗེས་གཡོག་པོ་གསུམ་ལ་
བོང་བུ་གཉིས་པོ་དེད་ནས་ཚུར་ལོག་བཅུག ཞབས་ཕྱི་དཀོན་མཆོག་
• 134



སེང་གེ་དང་ཁོང་དཔོན་སློབ་མུ་མཐུད་ནས་ཕེབས། གཡུ་ཆེན་པོ་
གཅིག་གླ་རྔན་བྱིན་ནས་ལམ་མཁན་ཞིག་ཀྱང་ཁྲིད། ཁྱུང་ཏོ་ལའི་
རྩར་སླེབས་དུས་ཁ་བ་ཆེན་པོ་བབས་ནས་ཕེབས་ལམ་བཀག དཀའ་
ཚེགས་མཐའ་དག་ཁྱད་དུ་བསད་ནས་ལའི་རྩེ་མོར་ཕྱིན། ཕྱོགས་
ཀུན་ནས་ཁ་རླུང་འཚུབས་ཤིང་། རི་ཀླུང་ཚང་མ་དངུལ་གྱི་འཇིག་
རྟེན་ལྟ་བུར་གྱུར། གང་དུ་བལྟས་ཀྱང་ཁ་བས་གཡོགས་ཏེ་ལམ་་
སོགས་ཀྱི་རྗེས་ཤུལ་ཙམ་ཡང་མཐོང་རྒྱུ་མེད་མོད། ད་དུང་འདོད་
པའི་ཕྱོགས་སུ་དཀའ་བ་བརྒྱ་ཕྲག་མཛད་དེ་བྱོན་བཞིན་པའི་སྐབས་་
དེར་ཡབ་ཀྱིས་སྲས་མི་བཞུགས་པར་གཟིགས་ནས་དཔོན་ཨ་མགོན་་་་
དཔོན་གཡོག་ར་མདར་སྦྲན་པ་དང་འཕྲད། ཨ་མགོན་གྱིས་ནན་
ཞུས་ལ་བརྟེན་ཚུར་མ་བྱོན་ཐབས་མེད་དུ་གྱུར། ངོམ་དུ་འབྱོར་བ་
ན། ཡབ་ཀྱིས་སྤྱན་ཆབ་བསིལ་བཞིན་པར། བུ་ཆེ་བ་བཙུན་པ་ནི་
འདས་ཚར། ངའི་རེ་ལྟོས་བྱ་ཡུལ་བུ་ཁྱོད་ལས་མེད། ངའི་རྒས་ཤིང་
འཁོགས་པའི་གདོང་འདི་ལ་ལྟོས་དང་། འཁོར་འབངས་འདི་དག་
སུས་སྐྱོང་། དགྲ་ཡ་ཚོ་ལའང་བསམ་བློ་ཐོང་། ད་ཁྱོད་ཀྱིས་ཤུལ་
འཛིན་མ་བྱས་ན་སུ་ལ་རེ་བ་བཅར་ཞེས་སོགས་བཀའ་ནན་གནང་བ་
ཟློག་ཐབས་བྲལ་ཞིང་ཁས་མ་བླང་ཐབས་མེད་གྱུར། དེ་ནས་མི་རིང་
བར་མི་ཉག་ཟ་ལ་སོགས་པ་བཙུན་མོ་རིགས་གཟུགས་ལེགས་པ་བཞི་
བླངས། ཡབ་ཀྱི་རྗེས་འཛིན་དུ་སྲིད་ཀྱི་བདག་པོར་བསྐོས། ཁོང་
• 135 •



དགུང་གྲངས་ཉི་ཤུ་རྩ་གྲངས་ཙམ་གྱི་གཞོན་ནུའི་དུས་ཡིན་ཡང་།
འཁོར་འབངས་རྣམས་ཆོས་སྲིད་གཉིས་ཀྱི་སྒོ་ནས་བདེ་བར་བསྐྱངས་
ཤིང་། ཆོས་དང་འཇིག་རྟེན་གྱི་བྱ་བ་ཆེ་ཕྲ་ཚང་མ་ཚུལ་བཞིན་ཐག་
གཅོད་མཛད། །
སྐབས་དེར་ཆོས་རྗེ་ཀརྨ་པ་སྐུ་རབས་ལྔ་པ་དེ་བཞིན་་་་་
གཤེགས་པ་དགུང་ལོ་བརྒྱད་པ། ལྷོ་ནས་ཚུར་འབྱོན་པ་མཇལ་བར་
ཕེབས། དད་པ་ཚད་མེད་སྐྱེས་ཏེ་རབ་ཏུ་བྱུང་མོས་པའི་འདུན་པ་
དྲག་པོ་སྐྱེས། སྨར་ཁམས་སོགས་རང་གི་མངའ་འོག་ཏུ་གཏོགས་
པའི་ཡུལ་གྲུ་ཀུན་ཏུ་བྱོན། དཀོན་མཆོག་དཔལ་དང་། སངས་རྒྱས་
རྒྱལ་མཚན་བཅས་བླ་མ་དམ་པ་མང་པོར་མཁའ་འགྲོ་སྙིང་ཐིག་་་་
སོགས་ཟབ་ཆོས་ཞུས་ཤིང་། དགོན་སྡེ་དང་འབངས་རྣམས་བྱམས་
བརྩེས་བསྐྱངས། ཆོས་སྲིད་གཉིས་ཀྱི་ཡོན་ཏན་ཡར་ངོའི་ཟླ་བ་ལྟར་
གོང་དུ་འཕེལ། དུས་དང་བསྟུན་ནས་གང་ལ་དེ་འཚམ་གྱི་བྱ་བ་སྒྲུབ་
པར་མཁྱེན་པ་ཐོགས་པ་མེད་ཅིང་སྙིང་སྟོབས་དང་སྤོབས་པ་ཚད་་་་
མེད་མངའ་བས་སྐྱེ་བོ་ཀུན་གྱིས་བསྟོད་པའི་མེ་ཏོག་གཏོར། བཙུན་
མོ་མི་ཉག་ཟ་ལ་བུ་ཁྲོ་བོ་རྒྱལ་དང་བུ་མོ་གཅིག བཙུན་མོ་ཆུང་ཤོས་
ལ་བུ་རིན་ཆེན་རྒྱལ་མཚན་བཅས་སྲས་སྲས་མོ་གསུམ་སྐྱེས། ཆོས་
སྲིད་གང་གི་ཐད་ནས་ཕུན་སུམ་ཚོགས་པར་གྱུར། ཡབ་བཞུགས་
ཡོད་ཀྱང་ཡབ་ཡུམ་གཉིས་ཀྱི་དགེ་རྩ་ལ་དམིགས་ཏེ་གཡུ་བྲེ་ལྔ་་་་
• 136



བཏགས་ནས། ཡུམ་རྒྱས་འབྲིང་བསྡུས་གསུམ་ཆ་ཚང་བཞེངས་
ཤིང་། གསེར་དང་དངུལ་གྱི་རྒྱས་འབྲིང་བསྡུས་གསུམ་ཚར་རེ་རེ་
བཞེངས། གཞན་ཡང་མདོ་མང་སོགས་འདུལ་བ་ལུང་མ་ཚང་བ་
ཙམ་ལས་དེ་མིན་བཀའ་འགྱུར་ཆ་ཚང་གི་ཚད་ཙམ་གྱི་གསུང་རབ་་་
བཞེངས། ཡབ་སྨར་ཁམས་སུ་བྱོན་པ་སྐུ་གཤེགས་པར་གསན་འཕྲལ་
ཐུགས་སྐྱོ་བ་ཚད་མེད་མཛད་ཅིང་། བླ་མ་བཀྲ་ཤིས་རྒྱལ་མཚན་པ་
དང་། ལྷ་སྟེང་པ་ལ་སོགས་པ་བླ་མ་མང་པོ་གདན་དྲངས། ཁྲོམ་པ་
སེར་སྐྱ་ཁྲི་ཚོ་གསུམ་ཙམ་འདུས་པ་རྣམས་ལ་འབུལ་བ་རྣམ་བཞག་་་་
གང་ལ་གང་འཚམ་བསྟབས། ཁྲོམ་ཚོགས་མི་རེ་རེ་བཞིན་ལ་ནས་
དང་། ཐུད། དར་དང་འགྱེད་བཅས་པས་ཚིམས་པར་མཛད། །
དེ་ལྟར་གཤེགས་བརྫངས་རྒྱ་ཆེན་བསྒྲུབས་པའི་རྗེས་སུ།
གཅེན་པོ་བཙུན་པ་འདས་པའི་སྲས་སངས་རྒྱས་བཟང་པོ་རང་གི་་་་
ཚབ་ཏུ་རྒྱལ་སྲིད་ལ་བཀོད། ས་ཞིང་དང་རྒྱུ་ནོར་མང་ཆེ་བ་བཙུན་
མོ་སྲས་དང་བཅས་པ་ལ་གནང་། རང་ཉིད་དབུས་སུ་བྱོན་ནས་བྱ་
བྲལ་བྱ་རྒྱུར་ཐུགས་ཐག་བཅད། ཁྲབ་བཟང་པོ་ཉི་ཤུ། དྲེལ་བཟང་
པོ་བདུན་ཅུ་རྩ་གཉིས། ཆིབས་ཕེར་བའི་རྟ་བཟང་པོ་བརྒྱད་ཅུ་ཐམ་
པ། རྟ་ཡན་བརྒྱ། མཛོ་ཉིས་བརྒྱ། རྒུན་དོས་བརྒྱ། ཇ་རྒྱབ་བརྒྱ།
གཞན་ཡང་གསེར་དངུལ་གོས་དར་གཡུ་བྱུར་སོགས་རྒྱུ་ནོར་འབོར་་་
ཆེན་བསྣམས་ནས་དབུས་སུ་བྱོན།
• 137 •



དེ་དུས་ཐུགས་དམ་བཅས་པ་འདི་ལྟར། ངའི་རྒྱུ་དངོས་
འདི་རྣམས། ཕ་རྒྱལ་བ་བཟང་པོ་དང་། མ་གན་འཇའ་ཆོས་སྒྲོན་
གཉིས་ཀྱིས་གཙོར་བྱས་མཐའ་ཡས་པའི་སེམས་ཅན་ཐམས་ཅད་ཀྱི་་་
དོན་དུ་བསྔོས་པ་ཡིན་པས། ཉི་མ་དེ་རིང་ནས། མི་ལ་ཤོར་བའམ།
ཆུས་ཁྱེར་རམ། མེས་བསྲེགས་སམ། རྐུན་ཇག་ལ་ཤོར་རམ། བོར་
ཡང་རུང་བརྩད་མི་བཅད་ལ་ར་མདའ་མི་བྱེད། གསུངས་ནས་རིམ་
གྱིས་དབུས་ལམ་དུ་ཞུགས། ཉེས་སྐྱོན་མེད་པར་ལྷ་ལྡན་དུ་བདེ་བར་
ཕེབས།
ཇོ་བོ་རིན་པོ་ཆེར་གསེར་ཆབ་ལན་མང་ཕུལ་ཞིང་། དེའི་
དྲུང་དུ་གསེར་རྐོང་གཅིག་དང་། དངུལ་རྐང་གཉིས་བཙུགས། རྟེན་
ཁྱད་འཕགས་གཞན་དག་གི་དྲུང་དུའང་དངུལ་རྐང་མང་པོ་བཙུགས་
ཏེ་ཁྱོན་སྡོམ་རྐོང་བུ་བཅུ་གཅིག་བཙུགས། འཕགས་པ་ཤིང་ཀུན་གྱི་
མཆོད་རྟེན་ལ་ཆབ་ཁེབས་ཀྱི་གདུགས་ཕུལ། གསང་བདེ་མཚུར་
གསུམ་དང་། ས་སྐྱ་མན་ཆད་ཀྱི་དགོན་སྡེ་ཆེ་ཕྲ་ཡོངས་ལ་མང་
འགྱེད་རྟེན་བཞག་སོགས་རྣམ་དཀར་དགེ་བའི་བྱ་བ་རྒྱ་ཆེར་མཛད།
དབུས་གཙང་དུ་བཞུགས་དགུའི་བླ་མ་དམ་པ་ཀུན་ལ་་་་་་
འབུལ་བ་ཕུལ་ཞིང་ཟབ་ཆོས་ཞུས། ཇོ་གདན་སྡེ་བཞི་ལས། ཚོགས་
ཆེན་པའི་མཁན་པོ་རྒྱལ་དབང་པ་གཙོས། དགེ་འདུན་གྲངས་ཚང་
དབུས་སུ་བསྙེན་རྫོགས་ཀྱི་སྡོམ་པ་ཞུས། བླ་མ་ས་བཟང་འཕགས་
• 138 .



པ། ཆོས་རྗེ་སྐྱབས་མཆོག་དཔལ། ཀརྨ་དཀོན་མཆོག་གཞོན་ནུ།
གཡག་ཕྲུག་སངས་རྒྱས་དཔལ། ཆོས་རྗེ་བློ་བཟང་གྲགས་པ། དབུ་
མ་པ། གནས་རྙིང་མཁན་པོ། མཚུར་ཕུ་ཀུན་སྤངས་པ། ཆོས་རྗེ་ཞྭ་
དམར་བ་མཁའ་སྤྱོད་དབང་པོ་སོགས་མཁས་གྲུབ་ཀྱི་བླ་མ་ཆིག་བརྒྱ་
སུམ་ཅུ་ཙམ་བསྟེན། རྨད་དུ་བྱུང་བའི་བླ་མ་དེ་དག་གི་ནང་ནས་
བཀའ་དྲིན་མནོས་པའི་བླ་མ་གཙོ་བོ་ནི། རྟོགས་ལྡན་མཚོ་དཀར་བ་
བྱང་ཆུབ་རྒྱལ་མཚན། རྟོགས་ལྡན་ཡོན་ཏན་རིན་ཆེན། ཆོས་རྗེ་
ཀརྨ་དེ་བཞིན་གཤེགས་པ་བཅས་གསུམ་ཡིན། མཚོ་དཀར་བ་ཐོག་
མར་མཇལ་བའི་དུས་སུ་གསེར་ཞོ་བཞི། དཀར་ཡོལ་སྔོ་ཁྲ་གཅིག་
ཕྱག་རྟེན་དུ་ཕུལ། རྗེས་ནས་མཛོ་ཕོ་མོ་བཞི། ཇ་རྒྱབ་གཅིག རྒུན་
དོས་གཅིག གསེར་སྲང་གང་། དྲེད་ལྤགས་གཅིག་བཅས་ཕྱག་རྟེན་
དུ་ཕུལ་ནས་ཨུ་རྒྱན་བསྙེན་སྒྲུབ་ཀྱི་གདམས་པ་སོགས་རྙིང་མའི་ཟབ་
ཆོས་མང་པོ་ཞུས་ཏེ་ཉམས་ལེན་ཡང་ཡུན་དུ་མཛད། ཆོས་རྗེ་ཀརྨ་དེ་
བཞིན་གཤེགས་པ་ནི་རིགས་བདག་གི་བླ་མར་བསྟེན། དཔོན་སློབ་
ཀྱི་ཚུལ་དུ་ཡུན་རིང་པོར་བསྟེན་ནས། མི་ཕྱེད་པའི་དད་པ་བརྟན་པོ་
ཐོབ་ཅིང་། ལྟ་བའི་སྐོར་ལ་སྒྲོ་འདོགས་མ་ལུས་པ་ཆོད་དེ་ཀླུ་སྒྲུབ་
ཡབ་སྲས་ཀྱི་དགོངས་པ་མ་ནོར་བ་ཐུགས་ལ་འཁྲུངས། བཀའ་
བརྒྱུད་གོང་མ་རྣམས་ཀྱི་མན་ངག་ཟབ་མོ་བཞུགས་དགུ་བུམ་པ་གང་
བྱོའི་ཚུལ་གྱིས་མནོས། ཕྱག་རྒྱ་ཆེན་པོའི་རྟོགས་པ་མངོན་དུ་གྱུར་
• 139 •



དེ་ནས་མི་རིང་བར་རང་ཡུལ་དུ་ཕྱག་ཕེབས། ཆབ་མདོ་
ངོམ་ཆུའི་སྟོད་དུ་འགྲབ་བྱ་བའི་ཡུལ་དུ་དགོན་པ་བཏབ། རྗེས་སུ་
དགོན་དེར་རྣམ་རྒྱལ་སྒང་དགོན་ཟེར་ཞིང་། དགོན་སྡེ་འཕེལ་རྒྱས་
ཆེན་པོར་བྱུང་། དགོན་དེའི་མདུན་གྱི་ངོམ་ཆུའི་སྟེང་དུ་ཟམ་པ་
བཙུགས། བྲག་སྐྱའི་ལམ་འཕྲང་སོགས་ལམ་ངན་རྣམས་བཅོས།
གཙུག་ལག་ཁང་དང་དགེ་འདུན་སྡེ་རྣམས་ཀྱང་རྒྱ་ཆེར་འཕེལ།
ཏིང་འཛིན་རྩེའི་དགོན་པ་ཡང་ཡོངས་སུ་གྲུབ།
དེ་ནས་རྒྱ་ནག་ཏུ་ཕེབས། གོང་མས་ཐུགས་སྣང་ཆེ་བར་
མཛད་དེ་གནང་སྦྱིན་རྒྱ་ཆེན་བསྩལ། བཙུན་མོ་འདས་མའི་འདས་
ཆོག་དང་རྒྱལ་བུ་ལ་དབང་བསྐུར་སོགས་མཛད། ཆོས་རྗེ་དེ་བཞིན་
གཤེགས་པའི་ཕྱག་ཕྱི་མཛད་དེ་ཆབ་མདོར་ཕྱག་ཕེབས། ཆོས་རྗེ་དེ་
བཞིན་གཤེགས་པ་དཔོན་སློབ་ལྔ་བརྒྱ་དང་བཅས་པ་རྣམ་རྒྱལ་སྒང་་
དགོན་དུ་གདན་དྲངས། ཟླ་བ་གཅིག་རིང་ཆོས་ཀྱི་འཁོར་ལོ་བསྐོར།
དགེ་འདུན་གྱི་ཚོགས་པ་ཁྲི་གཅིག་ལྷག་འདུས། འདུས་ཚོགས་དེ་
དག་ལ་ཞབས་ཏོག་ལེགས་པར་བགྱིས། དད་ལྡན་ཡོན་བདག་རྣམས་
ཀྱིས་ཀྱང་མང་འགྱེད་ཤིན་ཏུ་རྒྱས་པ་ཕུལ། ཡུལ་གྱི་འགོ་གཙོ་ཚོས་
ཀྱང་མཆོད་གཞིས། གྲྭ་ཕྲུག་སོགས་གང་དགོས་ཕུལ་ནས་ངོམ་པའི་
སྡེ་ཚང་མ་ཀརྨ་པའི་མངའ་འབངས་སུ་གྱུར་ཏོ།།
• 140 •



དེ་ནས་རིང་ཞིག་འདས་པ་ན། རི་བོ་ཆེ་པས་ཕུག་བྱས།
ད་ར་བ་དང་། རྔད་པ་སོགས་ཀྱིས་དུས་ཟིང་ལངས་ཏེ་རྣམ་རྒྱལ་
སྒང་དགོན་མེར་བསྲེགས། རྟེན་དང་། དངོས་རྫས་རྣམས་ཀྱང་
ཕྲོགས་ཏེ། བླ་མ་མཁའ་སྤྱོད་པའང་ཆིབས་རྟ་སྔོན་པོ་ཞིག་བཅིབས་
ནས་ངོམ་ཆུའི་ཕ་རོལ་ཏུ་བྲོས། རྗེས་ནས་ཁྱུང་པོ་སོགས་ཀྱིས་དམག་
ཆེན་བཏེག་ནས་རི་བོ་ཆེ་དང་རྔད་པ་སོགས་ཕམ་པར་བྱས། དྲུང་
མཁའ་སྤྱོད་པ་ཡང་ཚུར་ཕེབས་ནས། སྔོན་དུས་ཟིང་ལངས་པའི་
གཏེ་པོ་རྣམས་ཞལ་འཛུམ་གྱིས་བསུས་ཤིང་དམ་པའི་ཆོས་ཀྱི་བསླབ་
བྱ་ནན་སྨིན་མཛད། དགོན་སྡེ་ཡང་སྔར་ལས་ལྷག་པར་ཞིག་གསོ་
མཛད་ཅིང་ནང་རྟེན་ཕུན་སུམ་ཚོགས་པ་གསར་དུ་བཞེངས། བཤད་
གྲྭ་བཙུགས་ཏེ་ཁྲིད་ཀྱང་མང་དུ་མཛད། གདན་ས་ཤིན་ཏུ་དར་བར་
བྱས། གོ་འཇོ་ཆོས་རྗེ་ཞེས་ཀུན་གྱིས་བསྟོད་བསྔགས་ཀྱི་མེ་ཏོག་
གཏོར།།
ཁོང་དགུང་གྲངས་ཞེ་ལྔ་པ་ཤིང་ལུག་(༡༤ ༡༥）ལོར་ཆོས་
རྗེ་དེ་བཞིན་གཤེགས་པ་ཞི་བར་གཤེགས། ཐུགས་སྐྱོ་བ་ཆེན་པོ་
མཛད། བླ་མའི་སྐུ་ཕྲེང་ཡང་ངོས་འཛིན་མཛད་དེ་ལྷོ་རོང་བར་དུ་
བསྐྱལ།།
དེ་ནས་ཆབ་མདོའི་ཁོངས་ཀྱི་གནས་ཆེན་དང་དགོན་སྡེ་་་་
ཕལ་མོ་ཆེར་ཞབས་ཀྱིས་བཅགས། ཆོས་སྦྱིན་ཚད་མེད་བསྩལ་ཏེ་
• 141 •



དད་ལྡན་གྱི་སློབ་མ་མང་དུ་སྤེལ། ཕྱིས་དགུང་ལོ་དྲུག་ཅུ་ཙམ་ལ་
ཕེབས་པ་ན། དབུས་སུ་ཐེངས་གཉིས་པ་ཐོན། ལྷ་སར་ཇོ་བོ་རིན་པོ་
ཆེར་མཆོད་མེ་དང་གསེར་ཆབ་ཕུལ། དཔལ་བསམ་ཡས་དང་། སྣེ་
གདོང་སོགས་སུ་ཕེབས། བླ་མ་ལོ་ཙཱ་བ་བློ་བརྟན་གྱི་མདུན་ནས་དེ་
བཞིན་གཤེགས་པའི་རིང་བསྲེལ་མང་པོ་གདན་དྲངས། ལྷ་སའི་ཇོ་
བོ་དང་མཚུངས་པའི་ལྷ་སྐུ་བཞེངས་པར་འདོད་ནས། ལྷ་བཟོ་
མཁས་པ་གཉིས་ལ་ཇོ་བོ་དང་འདྲ་བའི་ཞལ་འབག་བཞེངས་བཅུག་་
ནས་ངོམ་དུ་གདན་དྲངས། ལྷ་བཟོ་གཉིས་ཀྱང་ཁམས་སུ་གདན་
དྲངས་ནས་ཇོ་བོ་གཙོ་བོ་ལ་གནས་བརྟན་བཅུ་དྲུག་གིས་བསྐོར་བའི་
གསེར་སྐུ་བཞེངས། འོད་དཔག་མེད་ཀྱི་ལྷ་ཚོགས་འཁོར་བཅས་
བཞུགས་པའི་ལྷ་ཁང་གསར་དུ་བཏབ། དེ་དག་ལ་རབ་གནས་
མཛད།
དེ་ནས་དགུང་གྲངས་རེ་གསུམ་ཙམ་ལ་སྔ་མོ་ནས་ཐུགས་་་་
འདུན་ཡོད་པ་ལྟར། ཀམ་པོ་གནས་ནང་དུ་ཕེབས་ནས་ཚེ་བསྒྲུབ་
སོགས་སྒྲུབ་པ་ཉམས་ལེན་མཛད། དེའི་ཉེ་སྐོར་གྱི་དགོན་གནས་
ཡོངས་སུ་བྱོན། བླ་མ་དགེ་བའི་བཤེས་གཉེན་མང་པོར་ཟབ་ཆོས་
བསྩལ་ཅིང་གྲུབ་པའི་རྟགས་མང་པོ་བསྟན། ལོ་གཅིག་ཙམ་སོང་བ་
ན། འཕགས་པ་ཀུན་ཏུ་བཟང་པོའི་གནས་རྒྱ་ནག་གླང་ཆེན་འགྱིང་
རིའི་ཕྱོགས་སུ་བཏེག མི་ཉག་བརྒྱུད་ནས་དར་རྩེ་མདོར་བྱོན།
• 142 •



དེར་ལ་མོ་ཙེ་དགོན་པར་མི་ཉག་མཁས་ཆེན་འཇམ་དབྱངས་གྲགས་་
པ་དང་མཇལ་འཕྲད་ཐོག་ཐུགས་སྣང་གཤིན་པོས་བགྲོ་གླེང་མཛད།
དར་རྩེ་མདོའི་མི་ཆེན་རྣམས་ཀྱིས་སྣེ་ལེན་དང་བཅས་ལམ་ཡིག་་་་་་
ལེགས་པར་ཕུལ། །
སྐབས་དེར་དར་རྩེ་མདོ་ནི་མི་ཉག་སྤྱིའི་རྒྱལ་པོ་བཞུགས་་་་
སའི་གདན་ས་ཡིན་པར་མ་ཚད། རྒྱ་བོད་བར་ཇ་དར་དང་སྨན་རྩ་
སྣ་ཚོགས་བཅས་བརྗེ་རེས་བྱ་ཡུལ་ཚོང་ར་གནད་ཆེན་ཞིག་ཀྱང་་་་་་
ཡིན། ཁམས་ནས་རྒྱ་ནག་ཏུ་འགྲོ་མཁན་ཚང་མ་སྐབས་དེར་ས་
གནས་འདིར་བརྒྱུད་དགོས་པ་ཡིན་ནོ།། ་
དེ་ནས་ལམ་དུ་རིམ་གྱིས་ཕེབས་ནས་གླང་ཆེན་འགྱིང་རིར་
འབྱོར། དགྲ་བཅོམ་ལྔ་བརྒྱའི་ལྷ་ཁང་དུ་མཇལ་བར་ཕེབས། དེ་
ནས་ཀུན་ཏུ་བཟང་པོའི་ལྷ་ཁང་དུ་བྱོན། ཀུན་ཏུ་བཟང་པོའི་སྐུ་
བརྙན་མདུན་དུ་ཕྱག་མཆོད་དང་། ཚོགས་འཁོར་རྒྱ་ཆེན་བསྐོར་
ཞིང་། གར་འཁྲབ་སོགས་མཛད་པ་དང་། ཀུན་ཏུ་བཟང་པོའི་སྐུ་ལ་
གསེར་ཆབ་ཕུལ། ཆུ་གླང་ལོའི་ཟླ་བ་དང་པོའི་ཚེས་གཅིག་ཉིན་ཀུན་
ཏུ་བཟང་པོའི་མདུན་དུ་མཆོད་པ་ཕུལ། སྨོན་ལམ་མཛད། གླང་
ཆེན་འགྱིང་རིའི་གནས་ལ་བསྟོད་པའི་མགུར་གསུངས། ཚེས་བརྒྱད་
ཉིན་སློབ་མ་རྣམས་ལ་བསླབ་བྱ་མང་དུ་མཛད། མཐར་ངོམ་དུ་ཞལ་
ཆེམས་ཀུ་རེའི་རྣམ་པ་ལྟར་གྱི་ཕྱག་བྲིས་བསྐུར་བར་མཛད།
• 143 •



རབ་བྱུང་བདུན་པའི་ཆུ་གླང་(༡༤ ༣༣)ལོ་ཡི་མཚན་མོར་
ཕྱག་ཕྱི་བ་བརྒྱད་ཡོད་པ་ཚང་མ་འཛོམ་པ་ལ་རྒྱལ་བ་རྒྱ་མཚོའི་་་་་
དབང་ཞིག་བསྐུར། དེ་ནས་གཟིམ་ཤག་ཏུ་ཕེབས་ནས་སྐུ་བཤེགས།
སྐུ་འཇའ་ལུས་སུ་ཡལ་ནས་ལྷག་མ་མ་ལུས་པར་གྲགས་སོ།།
ཁོང་གི་གསུང་ནི། མགུར་དང་གསོལ་འདེབས་སྐོར། བླ་
མ་མཆོད་པ་དང་བླ་མའི་རྣལ་འབྱོར། སྤྲིངས་ཡིག་དང་ཆབ་ཤོག་
ཁྲིད་དང་རྗེས་གནང་། གནས་བསྟོད་དང་ཁ་ཆེམས་སོགས་ཆོས་
ཚན་ཉེར་གཉིས་ཐོག་སྒོམ་པོ་ཆོས་ཀྱི་རྒྱལ་མཚན་གྱིས་བསྒྲིགས་པའི་
རྣམ་ཐར་གོ་བདེ་གཏམ་ཐོས་དང་། ཁུ་སྟོན་བསོད་གྲགས་པས་
བརྩམས་པའི་རྟོགས་བརྗོད་ཡིད་ཀྱི་ཟླ་ཟེར་། དྲུང་ཆེན་པའི་གསོལ་
འདེབས་བཅས་ཁྱོན་སྡོམ་ཆོས་ཚན་ཉེར་ལྔ་ཡོད་པའི་པོད་ཆུང་བྲིས་་
མ་ཞིག་མི་རིགས་དཔེ་མཛོད་ཁང་དུ་ཡོད་ཅིང་ད་དུང་གསན་ཡིག་་་་
ཅིག་ཀྱང་ཡོད་པར་མངོན་ནོ།།
• 144 •



འདུལ་འཛིན་གྲགས་པ་རྒྱལ་མཚན་གྱི་
རྣམ་ཐར་མདོར་བསྡུས།
རྗེ་ཙོང་ཁ་པའི་འཕྲིན་ལས་རྒྱ་ཆེ་བའི་སློབ་མ་ལྔའི་དང་་་་
པོ། སྲས་ཀྱི་ཐུ་བོ་གཉིས་པ་འདུལ་འཛིན་གྲགས་པ་རྒྱལ་མཚན་ནི།
ཙོང་ཁ་པ་འཁྲུངས་ནས་ལོ་བཅོ་བརྒྱད་དང་། རྒྱལ་ཚབ་རྗེ་འཁྲུངས་
ནས་ལོ་བཅུ་གཅིག་སོང་བ་རབ་བྱུང་དྲུག་པའི་ཤིང་ཕོ་སྟག་གི་་་་
（༡༣༧༤）ལོར་དབུས་སྟོད་སྦོམ་ཞེས་པའི་ཡུལ་དུ་འཁྲུངས། འབྲི་
གུང་པ་སྐུ་ ཐོག་ཉེར་གཉིས་པའི་མདུན་ནས་ཟབ་ཆོས་མང་དུ་་་་
གསན། བྲག་ཚན་དུ་འདུལ་བའི་སྐོར་སྦྱངས། སྔགས་ཀྱི་བླ་མ་ཡང་
མང་ཙམ་བསྟེན་ནས། བུ་སྟོན་གྱི་གསུང་མཐའ་དག་མཁྱེན་པར་
མཛད།
དེ་ནས་རྗེ་ཙོང་ཁ་པའི་ཞབས་ལ་གཏུགས་ཏེ་ཡུན་རིང་དུ་་་
བསྟེན། མདོ་སྔགས་ཀྱི་ཆོས་མང་དུ་གསན། སྡེ་སྣོད་གསུམ་དང་
རྒྱུད་སྡེ་བཞི་ལ་མཁས་པའི་མཐར་སོན་ཅིང་། ལུང་རྟོགས་ཀྱི་ཡོན་
ཏན་མཐའ་ཡས་པ་ལ་དབང་འབྱོར། འདུལ་བའི་བསླབ་བྱ་ཕྲ་མོ་
• 145 •



ནས་བསྲུང་བར་མཛད་ཅིང་། འདུལ་བའི་སྡེ་སྣོད་ལ་མཁས་ཤིང་
དེའི་སྐོར་གྱི་གསུང་ཆོས་མང་པོ་བརྩམས། ཙོང་ཁ་པའི་སློབ་མ་ཆེ་
གྲས་རྣམས་ནས་ཀྱང་ཁོང་ལ་འདུལ་བ་གསན། འདུལ་བའི་བསླབ་
བྱ་ཆེན་མོ་གསུང་སྐབས། ཙོང་ཁ་པས་འདུལ་འཛིན་འདི་ལྟ་བུ་ད་ལྟ་
རྒྱ་གར་ནའང་དཀོན་ཞེས་བསྔགས་པར་མཛད། བླ་མ་ཆེན་པོ་
འདིས་རང་ཉིད་དགའ་ལྡན་དགོན་པའི་གདན་ཁྲིར་མ་བཞུགས་་་་་
པར། རྗེ་ཙོང་ཁ་པའི་དགོངས་པ་དང་བསྟུན་ཏེ་རྒྱལ་ཚབ་རྗེ་གདན་
སར་བཀོད། ཙོང་ཁ་པའི་སྐུ་གདུང་ཙན་དན་འབའ་ཞིག་ལས་གྲུབ་
པའི་སྒྲོམ་དུ་བཅུག་ནས། དངུལ་བྲེ་ཆེན་བཅོ་བརྒྱད་ལས་གྲུབ་པའི་
གདུང་ཁང་གི་བུམ་པར་བཞུགས་སུ་གསོལ་བ་སོགས་ཙོང་ཁ་པའི་་་་
འདས་ཆོས་ཀྱི་བྱ་བ་ཡོངས་རྫོགས་ལེགས་པར་བསྒྲུབས། རྒྱལ་ཚབ་
རྗེས་དགའ་ལྡན་དགོན་པར་གདན་ས་མཛད་ནས་དམ་པའི་ཆོས་ཀྱི་་
དགའ་སྟོན་སྤེལ། འདུལ་འཛིན་རིན་པོ་ཆེས་བཙུན་མོ་ཚལ་གྱི་
དགོན་པ་བཏབ། དེར་འཆད་ཉན་སོགས་ཡུན་རིང་མཛད་པས།
དགེ་འདུན་བརྒྱད་བརྒྱ་ལྷག་ཙམ་འདུས། སྐབས་འགར་མལ་གྲོ་ཁུལ་
གྱི་སྤངས་དགོན་སོགས་དང་། རི་ཁྲོད་གཞན་དག་རྣམས་སུ་
བཞུགས་ཏེ་འགྲོ་དོན་རྒྱ་ཆེན་བསྒྲུབས། རེ་འགར་ཚལ་གུང་ཐང་དུ་
ཕེབས་ནས། ལམ་རིམ་ཆེན་མོ་སོགས་ཀྱི་འཆད་ཉན་ལེགས་པར་
མཛད་པས། ཚལ་གུང་ཐང་གི་དགེ་འདུན་ཐམས་ཅད་ཐུགས་མཐུན་
• 146 •



ཁྲིམས་གཙང་དང་སྐྱེས་བུ་དམ་པའི་ལུགས་ལ་སྦྱར། རྗེ་ཙོང་ཁ་པ་
ལས་ཀྱང་བཀའ་དྲིན་ཆེ་བར་གྲགས།
ཁོང་ནི་སྐུ་ཚེ་ཧྲིལ་པོར་འཆད་ཉན་ཉམས་ལེན་གྱི་བྱ་བ་ཁོ་་་
ནས་དུས་འདའ་བར་མཛད་ཅིང་། རྗེ་ཙོང་ཁ་པའི་སློབ་མ་མང་པོ་
ཞིག་གིས་ཀྱང་ཁོང་གི་མདུན་ནས་འདུལ་བ་སོགས་མདོ་སྔགས་ཀྱི་་་་
གཞུང་མང་པོ་གསན། དབུས་གཙང་གི་ཡུལ་གྲུ་ཀུན་ཏུ་རྒྱུད་སྨད་བླ་
མ་ཤེས་རབ་སེང་གེ་སོགས་མཁས་གྲུབ་ཀྱི་སློབ་མ་མང་པོ་སྤེལ། རབ་
བྱུང་བདུན་པའི་ཤིང་ཕོ་སྟག་གི་（༡༤༣༤)ལོར་བཙུན་མོ་ཚལ་གྱི་
དགོན་པར་སྐུ་ཆོས་དབྱིངས་སུ་བསྡུས་སོ།།
ཁོང་གིས་གསུང་ཆོས་ནི། དགེ་སློང་གི་བསླབ་བྱ་ཆེན་མོ།
དགེ་ཚུལ་གྱི་བསླབ་བྱ། གླེང་འབུམ་སོགས་མདོའི་སྐོར་དང་། རབ་
གནས་ཆོ་ག དྲིལ་བུ་ལྷ་ལྔའི་སྒྲུབ་ཐབས། ཀུན་རིག་རྣམ་པར་སྣང་
མཛད་ཀྱི་ཆོ་ག་སོགས་སྔགས་ཀྱི་སྐོར་བཅས་ཕྱོགས་གཅིག་ཏུ་བསྡུས་་
པའི་པོ་ཏི་ཆེ་ལེགས་གཅིག་མི་རིགས་དཔེ་མཛོད་ཁང་དུ་བཞུགས་་་་་
• 147 •



ངོར་ཆེན་ཀུན་དགའ་བཟང་པོའི་
རྣམ་ཐར་མདོར་བསྡུས།
ངོར་ཨེ་ཝཾ་དགོན་གསར་དུ་འདེབས་པོ་ས་སྐྱའི་བླ་མ་ཀུན་
དགའ་བཟང་པོ་ཞེས་པ་དེ་ཉིད་ནི། འབྲིང་འཚམས་ཀྱི་ཅོག་རོའི་
རིགས་རྒྱུད་ཡིན་ལ། སྔོན་ཡབ་མེས་རྣམས་འབྲིང་འཚམས་ནས་ས་
སྐྱའི་ཕྱོགས་སུ་གནས་སྤོས་ཏེ་འབྲོག་ལས་བསྒྲུབས་ནས་བཞུགས་་་་་
པས། ཕྱིས་སུ་ས་སྐྱ་བདག་ཆེན་གཞི་ཐོག་པའི་གསོལ་ཇ་པར་གྱུར།
དེ་ནས་རིམ་བཞིན་ས་སྐྱའི་ཉེ་གནས་ཆེན་པོ་དཔོན་ཚང་ཞེས་གྲགས་
ཤིང་། ཁོང་གི་ཡབ་ནི་དཔོན་ཚང་གྲུབ་པ་ཡོན་ཏན་དང་། ཡུམ་ནི་
བླ་བྲང་རིན་ཆེན་སྒང་པའི་དཔོན་ཨ་སེང་གི་སྲས་མོ་བསོད་ནམས་་་
དཔལ་ ལྡན་ ཞེས་ པ་ དེ་ ཡིན་ ཞིང་ རབ་ བྱུང་ དྲུག་ པའི་ ཆུ་ ཁྱི་་་་་
（༡༣༨ ༢）ལོ་ལ་དཔལ་ས་སྐྱར་སྐུ་བལྟམས་སོ།།
དགུང་ལོ་ལྔ་པར་ཕེབས་པ་ན། ཡབ་ཀྱིས་རང་རེ་གསོལ་ཇ་
བའི་རིགས་ཡིན་པས་དངུལ་གྱི་ཇ་བོ་ཐེག་མིན་ལྟ་དགོས་ཞེས་ཇ་བོ་་་
དང་ལྗིད་མཉམ་པའི་རྡོ་བ་བཀུར་ནས་འབྱོན་བཞུད་མཛད་བཅུག་་་
• 148 •



པས་མི་དགྱེས་པའི་ཉམས་གྱིས་རྡོ་བ་སར་འཕངས། འཇིག་རྟེན་
པའི་བྱ་བ་ལ་ཐུགས་མི་དགྱེས་པའི་ཚུལ་བསྟན། དགུང་ལོ་དྲུག་
པར། བདག་ཆེན་ཀུན་དགའ་རིན་ཆེན་གྱིས་ཐུགས་འཁུར་མངགས་
བཅོལ་འོག ཆོས་རྗེ་ཡེ་ཤེས་རྒྱལ་མཚན་སློབ་དཔོན་དུ་བསྟེན་ནས།
སྦྱོར་ཀློག་སོགས་ཡོན་ཏན་སྦྱོང་བའི་དབུ་ཚུགས། དགུང་ལོ་དགུ་
པར་ཡེ་ཤེས་རྒྱལ་མཚན་དྲུང་ནས་དགེ་བསྙེན་དང་དགེ་ཚུལ་གྱི་སྡོམ་
པ་བླངས། ཕྱི་དྲོའི་ཁ་ཟས་སྤོང་བ་དང་ཉིན་མཚན་གོ་སྦྲེལ་དུ་དཔེ་
ཀློག་མཛད་པ་སོགས་དཀའ་སྤྱད་འབད་བརྩོན་མཛད། དེ་ནས་རིམ་
བཞིན་ཆོས་རྗེ་ཡེ་ཤེས་རྒྱལ་མཚན་མདུན་ནས་དགེ་སློང་དང་། བྱང་
སེམས། གསང་བ་སྔགས་ཀྱི་སྡོམ་པ་བླངས། མདོ་སྔགས་ཀྱི་ཆོས་མ་
ལུས་པ་ཐུགས་ལ་བཏགས། ཁྱད་པར་དཔལ་ལྡན་ས་སྐྱ་པའི་ལུགས་
ཀྱི་དཀྱིལ་ཆོག་དང་། སྒྲུབ་ཐབས་རྣམས་ལེགས་པར་གསན། མཁས་
པའི་གྲས་སུ་ཚུད་ཅིང་ཆོས་རྗེ་ཡེ་ཤེས་རྒྱལ་མཚན་གྱི་སྲས་ཀྱི་ཐུ་བོར་་
གྱུར། །
དགུང་ལོ་ཉེར་ལྔར་སོན་པ་ན་རྗེ་ཡེ་ཤེས་རྒྱལ་མཚན་སྐུ་་་་
གཤེགས། དགོངས་རྫོགས་ཀྱི་བྱ་བ་རྣམས་ལེགས་པར་གྲུབ་ནས་
ཤངས་ཆོས་འཁོར་སྒང་དུ་བྱོན། ལོ་ཙཱ་བ་སྐྱབས་མཆོག་པའི་མདུན་
ན་ཆོས་གསན། དེ་བཞིན་དུ་ཞེ་དགོན་དུ་ཕེབས་ནས་བུདྡྷ་ཤྲཱིའི་
མདུན་ཆོས་གསན། ཁྱད་པར་ས་བཟང་དགོན་པར་བྱོན་ཏེ་ས་
• 149 •



བཟང་བླ་མ་གཞོན་ནུ་བློ་གྲོས་བླ་མར་བསྟེན་ནས་དམ་ཆོས་ཡུན་རིང་
གསན་མཐར། ཁོང་དགུང་ལོ་ཉེར་དགུར་ཕེབས་པ་རབ་བྱུང་བདུན་
པའི་ལྕགས་སྟག་ (1410) ལོ་ལ་བླ་མ་གཞོན་ནུ་བློ་གྲོས་ཀྱིས། ངེད་
ཡུན་རིང་ཨེ་སྡོད་མི་ཤེས། ཁྱོད་རང་ས་བཟང་དགོན་པའི་བདག་པོ་
གྱིས་ལ་དགོན་སྡེ་ལེགས་པར་སྐྱོངས་གསུངས་ནས། ཀྲྀ་ཡ་ས་མུ་ཙའི་
གླེགས་བམ་དང་། རྡོར་དྲིལ། ཆོས་དུང་རྣམས་གནང་ནས་རྒྱལ་
ཚབ་ཏུ་མངའ་གསོལ། དགུང་ལོ་ཉེར་བརྒྱད་ནས་ཞེ་དགུ་བར་ལོ་
བཅུ་དགུའི་རིང་གདན་སར་བཞུགས་ཏེ་དབྱར་དགུན་གཉིས་ལ་་་་་
བཤད་ཁྲིད་དང་། སྟོན་དཔྱིད་གཉིས་ལ་དབང་ལུང་དང་སྡོམ་པ་
འབོགས་པ་སོགས་མཛད། དབུས་གཙང་ཁམས་གསུམ་དུ་ཁོང་ལ་
དགེ་ཚུལ་སློང་གི་སྡོམ་པ་ཞུ་མཁན་ཁྲི་ཕྲག་བརྒལ་བ་བྱུང་ཞིང་། །
དབང་དང་ཁྲིད་ལུང་ཞུ་མཁན་ནི་དེ་བས་ཀྱང་མང་། དགུང་ལོ་ཞེ་
དགུ་པ་ལ་གདན་སར་གྲྭ་པ་མང་ཞིང་། འཇིག་རྟེན་གྱི་བྱ་བ་སོགས་
གཡེང་བའི་རྒྱུ་མང་བས། དབེན་གནས་ཤིག་ཏུ་ཕེབས་ནས་འཆད་
ཉན་མཛད་ན་ལེགས་འདུག་དགོངས་ནས། ན་བཟའ་ཕུག་རི་ཁྲོད་
དང་། བསམ་གླིང་རི་ཁྲོད་སོགས་ལ་ཐུགས་འདུན་མཛད་ཀྱང་
བརྟགས་པ་མ་བྱུང་བས། མཐར་ཨེ་ཝཾ་རི་ཁྲོད་དུ་ཕེབས། དེར་
འཆད་ཉན་སོགས་ཀྱི་བྱ་བ་ཤིན་ཏུ་འཕེལ་བར་བརྟེན། ཕྱག་རྫས་
ཀྱང་རྒྱ་ཆེན་བྱུང་བ་དེས། གཙུག་ལག་ཁང་གསར་བཞེངས་དང་། །
• 150 •



ནང་རྟེན་ཐུབ་སྐུ་ཆེན་མོ་གསེར་ཟངས་ལས་གྲུབ་པ་བལ་པོའི་ལྷ་བཟོ་
ཨ་ཁེ་ར་ཎཱ་སོགས་བལ་བོའི་ལྷ་བཟོས་བཞེངས་པ་དང་། གསེར་བཙོ་
མས་བཞེངས་པའི་བཀའ་འགྱུར་སོགས་སྐུ་གསུང་ཐུགས་རྟེན་མང་པོ་
གསར་བཞེངས་མཛད་ཅིང་། བཤད་གྲྭ་བཙུགས་པ་སོགས་བྱས་ནས་
ཨེ་ཝཾ་ཆོས་ལྡན་གྱི་གདན་ས་ཆེན་པོ་གསར་ཏུ་སྤེལ། །
སློབ་མའང་ས་སྐྱའི་གདུང་རྒྱུད་གཞི་ཐོག་པ་ཀུན་དགའ་་་་
དབང་ཕྱུག བདག་ཆེན་ཆུ་མིག་པ་བློ་གྲོས་དབང་ཕྱུག ངོར་མཁན་
པོ་དཀོན་མཆོག་རྒྱལ་མཚན། གཞོན་ནུ་རྒྱལ་མཚན་དང་དབང་ཕྱུག་
གྲགས་བཟང་སོགས་དགེ་བའི་བཤེས་གཉེན་ཆེན་པོ་དུ་མ་སྤེལ། །
མངའ་རིས་དང་ཡར་ལངས་བཅས་ལ་ཡང་ཕེབས་ཏེ་ཆོས་ཀྱི་སྦྱིན་པ་
བསྩལ། ཁོང་གིས་དབང་ཆེན་གནང་སྐབས་ཟང་ཟིང་མེད་པའི་ཆོས་
ཀྱི་སྦྱིན་པ་བསྩལ་བས་ཞུ་མཁན་ལྷག་པར་མང་། ཁོང་ནི་དགུང་ལོ་
བཅོ་ལྔ་ནས་བདུན་ཅུ་དོན་ལྔའི་བར་འཚོ་བ་ངན་ངོན་ལ་བརྟེན་ཅིང་
ཤ་སྤངས་པ་དང་ཐོས་བསམ་དང་འཆད་ཉན་སོགས་ལ་དཀའ་བ་་་་
ཚད་མེད་སྤྱད་སྟབས་སྐུ་ལུས་ཐང་པོ་མེད་ཅིང་བད་ཀན་སྐྱ་རྦབ་ཀྱི་་་
ནད་ཡོད་པའི་རྐྱེན་གྱིས་རྒྱུན་དུ་སྐུ་གཟུགས་ལ་ཤེད་མེད་པ་དང་སྐུ་་་
ཤ་རིད་པ་ཞིག་ཡིན་པས། དགུང་ལོ་དོན་ལྔར་ཕེབས་པ་རབ་བྱུང་
བརྒྱད་པའི་མེ་བྱི་（༡༤༥༦）ལོའི་ཟླ་བ་བཞི་པའི་ཚེས་ཉེར་གསུམ་་
ཉིན་ཐུགས་སྲས་དཀོན་མཆོག་རྒྱལ་མཚན་ལ། ་ ས་པཎ་གྱི་སྐུ་ཐང་
• 151 •



དང་རྒྱའི་རྡོར་དྲིལ། བླ་གོས་བཅས་གནང་ནས་ཞལ་ཏ་མང་པོ་
མཛད། ཚེས་ཉེར་ལྔའི་སྔ་དྲོར་ཉི་མ་དྲོས་ཙམ་ལ་སྐུ་ཡི་བཀོད་པ་
ཆོས་དབྱིངས་སུ་བསྡུས་སོ།།
ཁོང་གི་གསུང་ནི། སྒྲུབ་ཐབས་སྐོར་དང་། ཐོབ་ཡིག ཆོ་
ག རྣམ་ཐར། སྤྲིང་ཡིག་སོགས་དང་པོ་ཏི་སོ་སོའི་དཀར་ཆག་
བཅས་ཆོས་ཚན་ཉེར་གཅིག་པོ་ཏི་བཞི་རུ་བསྡུས་ནས་སྡེ་དགེར་ཤིང་
པར་བརྐོས་ཡོད་ཅིང་། མཚན་ལ་ཨེ་ཝཾ་བཀའ་འབུམ་ཞེས་བཏགས།།
སྟག་ཕུ་གུ་ཤྲཱི་དཔལ་ལྡན་དོན་གྲུབ་ཀྱི་
རྣམ་ཐར་མདོར་བསྡུས།
ཙོང་ཁ་པའི་སློབ་མ། ཁྲི་སྟེང་མཛེས་པའི་བུ་ཆེན་བཞིའི་
ནང་ཚན་སྟག་ཕུ་གུ་ཤྲཱི་དཔལ་ལྡན་དོན་གྲུབ་ནི་རབ་བྱུང་དྲུག་པའི་ས་
ཆུ་ཁྱི་( ༡༣༨༢)ལོ་ལ། ལྷོ་ཁ་ཁུལ་ཀོང་པོར་སྐྱོ་རིགས་སྐུ་བལྟམས།
གཞོན་ནུའི་དུས་ནས་སྟག་ཕུ་དཔལ་ལྡན་རིན་ཆེན་མདུན་རབ་ཏུ་་་
བྱུང་། བྱང་སེམས་རྭ་སྒྲེང་པ། འཇམ་དཀར་བ། རྒྱལ་ཚབ་དར་མ་
རིན་ཆེན་སོགས་མཁས་པའི་དབང་པོ་དུ་མ་བསྟེན་ནས། མདོ་
• 152 •



སྔགས་རིག་གནས་ཀྱི་གཞུང་ལུགས་རྒྱ་མཚོ་ལྟ་བུར་གསན་སྦྱངས་་་་་་
མཛད། རྗེ་ཙོང་ཁ་པའི་སྤྱན་སྔར་བསྙེན་རྫོགས་ཀྱི་སྡོམ་པ་མནོས།
དགུང་ལོ་ཉེ་གསུམ་པར། ལྷ་ས་སྐྱིད་ཆུ་ཤར་ཁའི་སྟག་ཕུ་
ཆོས་སྡེའི་གདན་སར་ཕེབས། སྐབས་དེར་ཁོང་ལ་གུ་ཤྲི་ཆེན་པོ་ཞེས་
མཚན་སྙན་གྲགས་ཆེ་བར་གྱུར། དཔལ་འབར་རྫོང་གི་ནུབ་ངོས་
དང་ཀོང་པོ་རྒྱ་མདའི་ཤར་ངོས་དང་ཉེ་བའི་བྱང་སྟ་རི་འགོར་བདེ་་་
ཆེན་ཆོས་འཁོར་གླིང་གི་དགོན་པ་བཏབ། དེ་ནས་རིམ་བཞིན་ཀོང་
པོ་རྒྱ་མདའི་ཁུལ་གྱི་ཉང་པོ་ལྷ་རུ་དགོན་སོགས་གཞིས་དགོན་འགའ་
ཡང་ཞོར་འཛིན་མཛད། དགུང་ལོ་གྱ་ལྔར་ཕེབས་པ་རབ་བྱུང་
བརྒྱད་པའི་མེ་ཁྱི་( ༡༤༦༦)ལོར་ཞི་བར་གཤེགས་སོ། །
ཁོང་གི་གསུང་ནི། མི་རིགས་དཔེ་མཛོད་ཁང་དུ་ཐོར་བུ་
ཕྱོགས་བསྒྲིགས་བྱས་པ་པོད་གཅིག་བཞུགས་སོ།།
མཁས་གྲུབ་དགེ་ལེགས་དཔལ་བཟང་
གི་རྣམ་ཐར་མདོར་བསྡུས།
པཎ་ཆེན་སྐུ་ཕྲེང་དང་པོ་མཁས་གྲུབ་དགེ་ལེགས་དཔལ་་་
• 153 •



བཟང་ནི་ལི་ཡུལ་ལྕང་ར་སྨུག་པོ་ནས་འོངས་པའི་སེའི་རིགས་ཀྱི་་་་་
བརྒྱུད་པ་ཡབ་ཀུན་དགའ་བཀྲ་ཤིས་དཔལ་བཟང་དང་། ཡུམ་རུ་
འདྲེན་རྒྱལ་མོ་གཉིས་ཀྱི་སྲས་སུ་རབ་བྱུང་དྲུག་པའི་ཤིང་མོ་གླང་གི་་་
（༡༣༨༥）ལོ་ལ་ལ་སྟོད་བྱང་གི་ས་ཆར་སྐུ་བལྟམས། གཞོན་ནུ་ཉིད་
ནས་བྱིས་པ་ཐ་མལ་པའི་སྤྱོད་པ་ལས་རིང་དུ་བསྲིངས་ཏེ་ངམ་རིང་་་
དང་། ས་སྐྱ་སོགས་སུ་ཕེབས་ནས་སྡེ་སྣོད་འཛིན་པའི་མཁས་པ་མང་
པོའི་དབུས་སུ་མཚན་ཉིད་ཐེག་པའི་གཞུང་ལུགས་ལ་གསན་སྦྱོང་་་་་་
ཡང་དག་པར་མཛད། མཁྱེན་རབ་ཐོགས་པ་མེད་པའི་བློ་གྲོས་ཀྱི་
རྩལ་དང་ལྡན་པས་མཁས་པ་རྣམས་ཀྱི་ཡིད་ཕྲོགས་ཏེ་སྙན་པའི་་་་་
གྲགས་པ་ཐོབ། མཁས་གྲུབ་སེང་གེ་རྒྱལ་མཚན་བཟང་པོས་མཁན་
པོ་དང་། རྒྱལ་བ་ཡོན་ཏན་འོད་ཀྱིས་སློབ་དཔོན་མཛད་ནས་དགེ་
ཚུལ་གྱི་སྡོམ་པ་བཞེས། མཚན་མཁས་གྲུབ་དགེ་ལེགས་དཔལ་བཟང་
གསོལ། སྐབས་དེར་ངམ་རིང་དུ་བོ་དོང་པཎ་ཆེན་འཇིགས་བྲལ་
ཕྱོགས་ལས་རྣམ་རྒྱལ་གྱིས་རིགས་གཏེར་ནང་འགལ་གྱི་ཕུང་པོ་འདི་་
ངས་དགག་པར་བྱེད་པ་ཡིན་པས་ཁྱེད་ས་སྐྱ་པ་རྣམས་གྲོས་གྱིས་ལ་་་
ལན་ཐོབ་གསུངས་ནས་རིམ་བཞིན་བཀག་པས། དེ་དུས་ས་སྐྱ་པའི་
དགེ་བཤེས་སུས་ཀྱང་ལན་མཛད་མ་ནུས་པ་ན། རྗེ་འདི་ཉིད་དགུང་
ལོ་བཅུ་དྲུག་གི་སྐབས་ཡིན་ཡང་ངས་ལན་བྱེད་གསུངས་ནས་དངོས་་
• 154 •



སྟོབས་ཀྱི་རིགས་པ་དང་དྲི་མ་མེད་པའི་ལུང་གིས་བོ་དོང་པཎ་ཆེན་་་་
གྱི་རྒོལ་ལན་ནན་སྨིན་མཛད་དེ་རིམ་བཞིན་ཡི་གེར་བཀོད། བོ་དོང་
པཎ་ཆེན་ཡང་ཐུགས་ཡིད་ཕྲོགས་ཏེ་བུང་བ་རྣམ་པར་རྩེན་པའི་རྒྱུད་
མངས་ཞེས་བྱ་བའི་བསྟོད་པ་ཕུན་སུམ་ཚོགས་པ་ཞིག་ཀྱང་མཛད།
ཤིང་ལུག་ལོའི་སྨིན་དྲུག་ཟླ་བར་མཁས་དབང་རེད་མདའ་བ་གཞོན་་
ནུ་བློ་གྲོས་ཀྱིས་མཁན་པོ་མཛད་དེ་བསྙེན་པར་རྫོགས་པའི་དགེ་སློང་
གི་སྡོམ་པ་མནོས། ཁོང་གི་དྲུང་ནས་དབུ་ཚད། འདུལ་བ། མངོན་
པ། ཕར་ཕྱིན་སོགས་དཀའ་ཆེན་རྣམས་ཀྱི་གཞི་བཤད་རྣམས་
གསན། གཞན་ཡང་མཁས་གྲུབ་སེང་གེ་རྒྱལ་མཚན་སོགས་བླ་མ་
མང་པོས་དཔལ་ལྡན་ས་སྐྱའི་རིང་ལུགས་ཀྱིས་གཙོ་བྱས་པའི་རིས་སུ་
མ་ཆད་པའི་གྲུབ་མཐའ་ཀུན་གསན་སྦྱོང་མཛད། དེའི་ཚེ་རྗེ་ཙོང་ཁ་
པ་ཆེན་པོའི་སྙན་པའི་གྲགས་པ་བོད་རྒྱ་ཧོར་གསུམ་དུ་ཁྱབ་པར་་་་་
གསན་ནས། དགུང་ལོ་ཉེར་གསུམ་དུ་ཕེབས་སྐབས་རྗེ་བཙུན་རེད་
མདའ་བ་ཆེན་པོས་མཚམས་སྦྱོར་མཛད་དེ། རྗེ་ཙོང་ཁ་པ་མཇལ་
བར་དབུས་ལ་ཕེབས། སྐབས་དེར་རྗེ་ཙོང་ཁ་པ་སེ་ར་ཆོས་སྡིངས་སུ་
དབྱར་གནས་མཛད་ནས་བཞུགས་ཡོད་པས་ཐོག་མར་དགེ་སློང་ཞི་་་
དུལ་ཅན་ཞིག་དང་མཇལ་བར་རྗེ་ཙོང་ཁ་པའི་གཟིམ་ཁང་གང་དུ་་་
ཡོད་ཅེས་དྲི་བ་གནང་སྐབས། དགེ་སློང་དེས་ལན་མི་སྨྲ་བར་ནང་དུ་
ཕྱིན་ནས་སྤོས་རིང་གཅིག་སྤར་ནས་བྱུང་སྟེ་གཟིམ་ཁང་སེར་པོའི་་་་
• 155.



མདུན་དུ་སླེབས་པ་དང་། ཕྱག་གསུམ་འཚལ་ནས་ལག་གཉིས་ཀྱིས་
སྤོས་རིང་བཟུང་སྟེ་བདག་ཉིད་མཁན་པོ་རིན་པོ་ཆེ་བློ་བཟང་གྲགས་
པའི་ཞལ་སྔ་ནས་བཞུགས་པའི་གཙུག་ལག་ཁང་འདིའོ་ཞེས་སྤོས་་་་་
རིང་བཙུགས་པ་དང་། འདུལ་བ་ནས་བཤད་པའི་དགེ་སློང་གི་
རྟགས་ཆ་ལུགས་རྣམས་ལེགས་པར་ཚང་བ་སྤྱོད་ལམ་དུལ་བ་ཞིག་་་་་
ཡོད་པར་གཟིགས་པ་དང་བདག་ཉིད་ན་བཟའ་ཕུ་ཐུང་ཅན་བཞེས་་
པ་སོགས་མི་ཆེན་གྱི་ཆ་ལུགས་དང་ལྡན་ཞིང་། སྔར་མཁས་པ་སུས་
ཀྱང་འགྲན་པའི་ཟླ་དང་བྲལ་བའི་སྟོབས་ཀྱིས་ཐུགས་ང་རྒྱལ་བའི་་་་
རྣམ་པ་ཅན་ཡོད་པས་ཐུགས་ལ་འཚེར་བ་འཁྲུངས་ཏེ་དཔའ་ཞུམ་་་་་
པར་མཛད།
དེ་ནས་རྗེ་ཙོང་ཁ་པ་མཇལ་མ་ཐག་ཐུགས་ལ་དད་པ་ལྷག་་་
པར་འཁྲུངས། ཙོང་ཁ་པའི་དྲུང་ནས་མདོ་སྔགས་ཀྱི་དབང་ལུང་
དང་། མཚན་ཉིད་ཀྱི་ཆོས་བཀའ་མང་པོ་གསན་ནས་ཙོང་ཁ་པའི་
སློབ་མའི་གཙོ་བོར་གྱུར་པར་མ་ཟད། རྒྱལ་ཚབ་དར་མ་རིན་ཆེན།
འདུལ་འཛིན་གྲགས་པ་རྒྱལ་མཚན། རྟོགས་ལྡན་འཇམ་དཀར་བ།
རྗེ་འཇམ་དབྱངས་རྒྱ་མཚོ་རྣམས་ལས་ཀྱང་མདོ་སྔགས་ཀྱི་ཆོས་་་་་
བཀའ་མང་དུ་གསན། དེ་ནས་ཤར་རྒྱལ་མཁར་རྩེ་པ་ཆོས་རྒྱལ་རབ་
བརྟན་ཀུན་བཟང་པས་སྤྱིན་བདག་མཛད་དེ་མཆོད་ཡོན་གཉིས་ཀྱིས་
ཆོས་སྡེ་ཆེན་པོ་དཔལ་འཁོར་བདེ་ཆེན་བཏབ་སྟེ་ནོར་བུ་དགའ་ལྡན་
• 156 •



པ། རྒྱང་རོ་ལྷ་ཁང་པ། ཞི་གནས་པ། གྲང་མོ་ཆེ་བ། ལས་སྲུབ་པ།
སེང་གེ་གོང་འོག་སོགས་དགེ་ལུགས་པའི་གྲྭ་ཚང་མང་པོ་བཙུགས།
སྡེ་སྣོད་འཛིན་པ་རྣམས་མེ་ཏོག་ལ་བུང་བ་འཁོར་བ་བཞིན་དང་། །
གཙང་ཕྱོགས་སུ་རྗེ་ཙོང་ཁ་པའི་བསྟན་པ་གསལ་བའི་སྣང་བྱེད་ཉིད་
དུ་གྱུར། དེ་སྐབས་འགྲོ་མགོན་ཆོས་རྒྱལ་དང་། གོང་མ་ཆེན་པོ་
བཞིན་དུ་མཆོད་ཡོན་གཉིས་པོར་ལྷ་དང་བཅས་པས་ཤིས་པ་བརྗོད་་་
པའི་གནས་སུ་གྱུར་ཀྱང་། བར་ཆད་ཀྱི་རྣམ་པ་མངོན་པར་གྱུར་ཏེ་
བདག་པོ་རབ་བརྟན་པས་མཁྱེན་བཞིན་དུ་ནཱ་ལེནྡྲ་ནས་ཀུན་མཁྱེན་་་
རོང་པོ་གདན་དྲངས། རྩོད་པ་མཛད་པར་དྲིལ་བསྒྲགས། རྗེ་འདིས་
ཀྱང་ཞལ་གྱིས་བཞེས། དེ་ལྟ་བུའི་གཏམ་ཕྱོགས་ཀུན་ཏུ་གྲགས་པ་
ལས། དབུས་གཙང་གི་མཁས་པ་མང་པོ་དཔང་བོར་ལྷགས། བཀའ་
བསྟན་བཅོས་མང་པོ་དཔང་པོར་བཙུགས་ཏེ་ཚེས་གྲངས་དུས་བཏབ་
པའི་ཚེ། བདག་པོ་རབ་བརྟན་པ་དང་། རོང་སྟོན་ཤཱཀྱ་རྒྱལ་མཚན་
པ་གཉིས་ཐུགས་འགྱུར་ནས་འབྱོལ་ཐབས་མཛད་པ་ན། འཇིགས་
མེད་སྨྲ་བའི་སེང་གེ་མཁས་གྲུབ་ཆེན་པོས་ལེགས་བཤད་ཀྱི་སྒོ་ནས་་་
བསྐུལ་ཏེ་ཟབ་དང་རྒྱ་ཆེའི་གསུང་རབ་ལ་བརྟེན་ནས་རོང་སྟོན་་་་་་
འཁོར་བཅས་རང་བཞིན་གྱིས་དཔའ་ཞུམ་པར་མཛད། འོན་ཀྱང་
བདག་པོ་རབ་བརྟན་པའི་སྒོ་གསུམ་གྱི་རྣམ་འགྱུར་རྣམས་ལེགས་་་་་
བཤད་དངོས་སུ་འདོམས་པའི་ཡུལ་མིན་པར་དགོངས་ནས་དབེན་་་
• 157 •



གནས་རི་བོ་མདང་ཆེན་ཉིད་དུ་ཕྱག་ཕེབས་ཏེ་ཐུགས་དམ་ཉག་་་་་་
གཅིག་ཏུ་གཞོལ་བར་མཛད། དེའི་ཚེ་བདག་པོ་རབ་བརྟན་པས་རྗེ་
ཉིད་ཕྱོགས་གཞན་དུ་ཕེབས་པར་དོགས་ནས་ཉེ་གནས་སོགས་ལ་་་་་་
ལྐོག་ཏུ་གསེར་གྱི་བྱ་དགའ་སྟེར་བ་སོགས་ཐབས་སྣ་ཚོགས་ཀྱི་སྒོ་ནས་
ཚུར་ཕེབས་ཨེ་ཐུབ་གཟིགས་ཀྱང་མ་ཕེབས། གནས་དེར་གསུང་ཆོས་
ཀྱང་མང་དུ་བརྩམས།
དགུང་ལོ་ཞེ་དྲུག་ཏུ་ཕེབས་པ་ལྕགས་མོ་ཕག་གི་ལོ་ལ་རྒྱལ་་
ཚབ་དར་མ་རིན་ཆེན་གནས་རྙིང་དུ་ཕེབས་སྐབས་མཇལ་བར་་་་་
ཕེབས་ཏེ་ལྷན་རྒྱས་སུ་དབུས་ལ་གདན་བཏེག སྐྱིད་ཤོད་དུ་བྱོན།
ཆོས་རྒྱལ་དབོན་པོ་སྐུ་མཆེད་ཀྱིས་རྗེ་ཙོང་ཁ་པ་དང་། རྒྱལ་ཚབ་རྗེ་
གཉིས་ལ་གུས་འདུད་བྱེད་པ་ཇི་ལྟ་བཞིན་དུ་རྗེ་འདི་ལའང་གུས་པ་
ཆེན་པོས་ཞབས་སྤྱི་བོར་བླངས། འབྲས་སྤུངས་དང་སེ་རར་ཕེབས་
དུས་འབྲས་སྤུངས་ཀྱི་སློབ་དཔོན་རྣམས་ཀྱིས་ངེད་དཔོན་སློབ་རྣམས་
ཀྱིས་ཕྱག་བྱེད་དགོས་སམ་ཞུས་པས་འཇམ་དབྱངས་ཆོས་རྗེས་ཁྱེད་་་་
རྣམས་ཇི་ལྟར་མཛད་པ་ཡིན། ཁོ་བོ་ནི་ཞབས་སྤྱི་བོའི་གཙུག་ཏུ་ལེན་
གསུངས། དེར་འབྲས་སྤུངས་ཀྱི་སློབ་དཔོན་ཐམས་ཅད་ཀྱིས་ཕེབས་
བསུ་དང་། སྒོ་གསུམ་གུས་པས་ཕྱག་འཚལ་ཞིང་བཞུགས་རིང་ལ་
ཆོས་ཀྱི་བཀའ་མཆིད་ཀྱང་མང་དུ་མཛད། མཚུངས་མེད་གུང་རུ་བ་
རྒྱལ་མཚན་བཟང་པོ་ཐོག་དྲངས་སེ་ར་བ་རྣམས་ཀྱིས་ཀྱང་དེ་བཞིན་
• 158 •



མཛད། དེ་ནས་དགའ་ལྡན་དུ་ཕེབས། མཁས་མང་བྱེ་བ་ཕྲག་
བརྒྱའི་གཙུག་རྒྱན་དུ་སྤྱན་དྲངས་ཏེ་རྒྱལ་བ་གཉིས་པའི་མདོ་སྔགས་་
ཀྱི་བསྟན་པ་རིན་པོ་ཆེ་མི་ཉམས་པར་སྐྱོང་བའི་རྒྱལ་ཚབ་དམ་པར་་་་
མངའ་གསོལ་ཏེ་བསྟན་པའི་བདག་པོར་བཀུར། །
རྗེ་འདི་ལ་དབུས་གཙང་ཁམས་གསུམ་གྱི་གདུལ་བྱ་རྣམས་་
ཉི་ཟེར་ལ་རྡུལ་བཞིན་འཁོར་བ་སོགས་ཁོང་གི་ཡོན་ཏན་དྲན་ནས་་་
བདག་པོ་རབ་བརྟན་པ་ཡང་ཐུགས་འགྱོད་པ་ཆེན་པོ་སྐྱེས་པར་་་་་
གྲགས། དབུས་གཙང་གི་བཤེས་གཉེན་ཕལ་ཆེ་བས་བླ་མ་འདི་ཉིད་
ཀྱི་ཞབས་ལ་མ་གཏུགས་པའམ་མ་གུས་པ་མེད་ཅིང་སློབ་མའང་་་་་
གྲངས་ཀྱི་མི་ཟིན། ཉིད་ཀྱི་སྐུ་གསུང་ཐུགས་ལས་འཁྲུངས་པའི་སྲས་
ཀྱི་གཙོ་བོར་གྱུར་པ་ནི། ཆོས་རྗེ་བློ་གྲོས་ཆོས་སྐྱོང་། ཞྭ་ལུ་ལེགས་པ་
རྒྱལ་མཚན། རྗེ་ཤེས་རབ་སེང་གེ། མཁན་ཆེན་བསོད་ནམས་མཆོག་
གྲུབ། ཀུན་མཁྱེན་འཕགས་པ་འོད། གསང་སྔགས་མཁས་པ་ཆོས་
ལྡན་རབ་འབྱོར། རྗེ་རང་གི་གཅུང་པོ་བ་སོ་ཆོས་ཀྱི་རྒྱལ་མཚན།
ལྷའི་བཙུན་པ་རིན་ཆེན་རྒྱ་མཚོ་བློ་གྲོས། སྤྱན་སྔ་བ་བློ་གྲོས་རྒྱལ་
མཚན། ཚ་ཁོ་བ་ཆོས་ཀྱི་གྲགས་པ། ཆོས་རྗེ་དོན་གྲུབ་དཔལ་བ།
ཞང་ཞུང་ཆོས་དབང་གྲགས་པ། གནས་བརྟན་ཆོས་སྐྱོང་བ་སོགས་
མཁས་དབང་མང་པོ་བྱུང་། རི་བོ་དགའ་ལྡན་དུ་མཚན་ཉིད་ཀྱི་
བཤད་གྲྭ་བཙུགས་པ་དང་། རྗེ་བླ་མའི་དངུལ་གདུང་རིན་པོ་ཆེའི་
• 159 •



དབུ་ཐོག་ཏུ་གསེར་ཟངས་ཀྱི་རྒྱ་ཕིབས་བཞེངས་པ། རྒྱལ་ཚབ་རིན་
པོ་ཆེའི་སྐུ་གདུང་པོ་ཏ་ལ་ནས་རི་བོ་དགའ་ལྡན་དུ་གདན་དྲངས་ཏེ།
ཙོང་ཁ་པའི་དངུལ་གདུང་རིན་པོ་ཆེའི་གཞོགས་གཡས་སུ་བཞུགས་་་
སུ་གསོལ་བ་སོགས་རྣམ་དཀར་གྱི་མཛད་པ་བསམ་གྱིས་མི་ཁྱབ་པས་
དུས་འདའ་བར་མཛད་ཅིང་། ཙོང་ཁ་པའི་གདན་སར་ཕེབས་ནས་
ལོ་བརྒྱད་ཀྱི་རིང་འཆད་རྩོད་རྩོམ་གསུམ་ལ་བརྩོན་པར་མཛད་པ་་་་
སོགས་ལུང་རིགས་ཀྱི་ཡོན་ཏན་ཕུལ་དུ་བྱུང་བའི་གྲགས་པ་ཐོབ་སྟེ་་་
དགུང་གྲངས་ལྔ་བཅུ་ང་བཞིར་སོན་པའི་རབ་བྱུང་བདུན་པའི་ས་རྟ་
（༡༤༣༨)ལོ་ལ་དགའ་ལྡན་དུ་ཞི་བར་གཤེགས། །
ཁོང་གི་གསུང་ནི། ཙོང་ཁ་པ་འི་རྣམ་ཐར་དད་པའི་འཇུག་
ངོགས་སོགས་རྣམ་ཐར་དང་། ཕར་ཕྱིན་རྣམ་བཤད། རྣམ་འགྲེལ་
ཊཱིཀ་ཆེན་རིགས་པའི་རྒྱ་མཚོ་སོགས་མཚན་ཉིད་གཞུང་ལུགས། དེ་
མིན་དབང་ལུང་ཁྲིད་གསུམ་གྱི་མན་ངག སྒྲུབ་ཐབས། བསྟོད་
ཚོགས། ཆབ་ཤོག་སོགས་བསྟན་བཅོས་བདུན་ཅུ་སྐོར་ཡོད་པ་པོ་ཏི་
བཅུ་གཉིས་སུ་བསྡུས་ཏེ་དགའ་ལྡན་དུ་ཤིང་པར་བརྐོས་པ་བཞིན་མི་
རིགས་དཔེ་མཛོད་ཁང་དུ་ཆ་ཚང་བ་བཞུགས་སོ།།
， • 160 •



མི་ཉག་བློ་གྲོས་རིན་ཆེན་གྱི་རྣམ་
ཐར་མདོར་བསྡུས།
མི་ཉག་བློ་གྲོས་རིན་ཆེན་གྱི་མཚན་གྱི་རྣམ་གྲངས་ནི། མི་
ཉག་རྟོགས་ལྡན་བློ་གྲོས་རིན་ཆེན་དང་། རྨ་སེ་བློ་གྲོས་རིན་ཆེན། །
རྨ་སེ་རྟོགས་ལྡན་སོགས་མང་ཡང་། ཡོངས་གྲས་ཀྱི་མཚན་མི་ཉག་བློ་
གྲོས་རིན་ཆེན་ཟེར།
ཁོང་གི་གདུང་རིགས་ནི། རབ་སྟོང་ཚར་སྒང་གི་མི་ཉག་
རྒྱལ་རིགས་སུ་གཏོགས་པ་རྨ་སེ་སྟེ། མི་ཉག་མཁས་པ་མི་ལྔའི་ནང་
གི་རྨ་སེ་སྟོན་པ་རིན་ཆེན་བཟང་པོ་དང་རིགས་གཅིག་པ་ཡིན་ལ།
ཡབ་རྨ་སེ་རྒྱ་གར་དང་། ། ཡུམ་གླིང་བཟའ་བསོད་ནམས་སྒྲོལ་མ་
གཉིས་ཀྱི་སྲས་སུ་རབ་བྱུང་དྲུག་པའི་མེ་སྟག་（ ༡༣༨༦）ལོར་མདོ་་་
ཁམས་ཀརྨ་དགོན་དང་ཉེ་བར་གྱམ་ཤེར་དུ་སྐུ་བསྟམས། ཀརྨ་པ་སྐུ་
ཕྲེང་ལྔ་པ་དེ་བཞིན་གཤེགས་པ་ཀརྨ་དགོན་དུ་བྱོན་པའི་དྲུང་དུ་རབ་
ཏུ་བྱུང་། མཚན་བློ་གྲོས་རིན་ཆེན་ཞེས་པ་བསྩལ། སེམས་བསྐྱེད་ཀྱི་
སྡོམ་པ་གནང་། ཡེར་པ་གཞོན་ནུ་སངས་རྒྱས་དང་། སྐྱེས་མཆོག་
• 161 •



ཡོན་ཏན་རྒྱལ་མཚན་བཅས་ལ་རྫོགས་ཆེན་བི་མ་སྙིང་ཐིག་དང་་་་
མཁའ་འགྲོ་སྙིང་ཐིག་སོགས་རྙིང་མའི་ཆོས་སྐོར་ཞུས་ཏེ་ཉམས་ལེན་་
མཛད། ཕྱག་རྒྱ་མ་ཞིག་བསྟེན་པས་སྲས་ནམ་མཁའ་ཞེས་པ་
འཁྲུངས། སྲས་དེས་ཟུར་མང་གནས་དྲུག་གི་དཔོན་བྱས་ནས་ལུགས་
གཉིས་ཀྱི་འཕྲིན་ལས་རྒྱ་ཆེར་སྤེལ།
ཁོང་དགུང་ལོ་ཉེར་བཞིའི་བར་སྔགས་འཆང་གི་ཚུལ་གྱིས་་
རང་ཡུལ་དུ་འགྲོ་དོན་རྒྱ་ཆེན་བསྒྲུབས། དགུང་ལོ་ཉེར་ལྔར་ཕེབས་
པའི་དུས་སུ་དབུས་ལྷ་ལྡན་གྱི་ཞིང་དུ་ཀརྨ་པའི་གདན་ས་ཆེན་པོ་་་་
སྟོད་ལུང་མཚུར་ཕུར་བྱོན། པོ་ཏ་ལའི་ཕོ་བྲང་དུ་རྗེ་དེ་བཞིན་
གཤེགས་པའི་སྤྱན་སྔར་དགེ་སློང་གི་བསླབ་སྡོམ་མནོས། བཀའ་
བརྒྱུད་པའི་ཆོས་སྐོར་ཡོངས་རྫོགས་དང་ཁྱད་པར་ཀརྨ་སྙན་བརྒྱུད་་་་
ཀྱི་ཟབ་ཆོས་མ་ལུས་པ་བུམ་པ་གང་བྱོའི་ཚུལ་དུ་ཞུས། ཀརྨ་པས་
ལུང་བསྟན་པ་ལྟར་ཁོང་འབུམ་རྫོང་དུ་བཞུགས་སྐབས། གླེ་ཡོས་ན་
ཡོད་པའི་སློབ་མ་རྣམས་ཀྱིས་དགོན་གནས་ཕུལ་ཏེ་བཀྲ་ཤིས་ཟུར་་་་་
མང་སྣར་དགོན་པ་བཏབ། ཟབ་ཆོས་ནཱ་རོ་ཆོས་དྲུག་གི་འཆད་ཉན་
མཛད། བཀའ་བརྒྱུད་གོང་མ་རྣམས་ཀྱི་ཕྱག་རྒྱུན་ཚུལ་བཞིན་
བསྒྲུབས། འབུམ་རྫོང་། ཐང་ཀར་ཕུག བྲག་ཡེར་པ། རབ་སྒང་གི་
ཕག་གདོང་རི། ཇོ་མོ་གངས་སོགས་གནས་ངེས་མེད་རྣམས་སུ་
བཞུགས་ནས་ཉམས་ལེན་སྙིང་པོར་བྱས།
• 162 •



ཁོང་གི་སྐྱེ་ཕྲེང་དྲུག་པ་ལེགས་བཤད་ནི། མདོ་སྔགས་སྤྱི་
དང་ཁྱད་པར་དབུ་མ་གཞན་སྟོང་ལ་ཐུགས་ཤིན་ཏུ་མཉེས་པས་དེའི་
སྐོར་གྱི་འཆད་ཉན་དར་བར་མཛད། དེ་ནས་བཟུང་ཟུར་མང་
དགོན་དུ། བསྟན་འཛིན་སྤྲུལ་སྐུ་ན་རིམ་དང་། གར་དབང་སྤྲུལ་སྐུ་
ན་རིམ་སོགས་སྐྱེས་ཆེན་མང་པོ་བྱོན་ཞིང་། བཀའ་རྙིང་ཟུང་འབྲེལ་
གྱི་ཟུར་མང་བཀའ་བརྒྱུད་ཅེས་པ་འདི་བྱུང་བ་ཡིན།
ཁོང་གི་སློབ་མ་ནི་ཤིན་ཏུ་མང་པོ་ཡོད་ཀྱང་། གཙོ་བོ་ནི་
རྟོགས་ལྡན་ཡ་བརྒྱད་དང་། འཇའ་མོ་མི་གསུམ་སོགས་ཡིན་ཏེ། དེ་
ལ་རྟོགས་ལྡན་ཡ་བརྒྱད་ནི། དབོན་ཆོས་དཔལ་ཡེ་ཤེས། རྫིས་
བསོད་ནམས་ཡེ་ཤེས། མི་ཉན་དཀོན་མཆོག་བཟང་པོ། རྟོགས་ལྡན་
བཀྲ་ཤིས་རྒྱལ་མཚན། ལྷ་ཡག་ཆོས་དཔལ་རིན་ཆེན། བྲ་བོ་ཀུན་
དགའ་རྒྱལ་མཚན། རྩྭ་སྤྱིལ་བསོད་ནམས་དཔལ་གྲུབ། ཆུ་གསོལ་
འོད་ཟེར་བཟང་པོ་དང་བརྒྱད། འཇའ་མོ་མི་གསུམ་ནི། བཞག་
ཤེས་རབ་བཟང་པོ། རྫིས་དགྱེས་རྟོར་བ། ཆོས་སྐུ་འོད་ཟེར་དང་
གསུམ་མོ། གཞན་ཡང་བྱམས་པ་དཔལ། མི་ཉག་མུ་གུ་དགེ་བཤེས། །
གྲགས་པ་བཟང་པོ་སོགས་མཁས་ཤིང་གྲུབ་པ་བརྙེས་པའི་སློབ་མ་་་་་
མང་ངོ༌།།
ཁོང་ནི་ཟུར་མང་དུ་སྐུ་གཤེགས་ནས་ཞུགས་ལ་ཕུལ་བར་་་་
གསལ་ཡང་དུས་ཚོད་ནམ་འདས་པ་ནི་དཔྱད་གཞི་མ་མཐོང་བས་ཁ་
• 163 •



ཚོད་གཅོད་ཐབས་བྲལ། གོང་གསལ་ནི་ཆོས་འབྱུང་མཁས་པའི་
དགའ་སྟོན་དང་། སི་ཏུ་ཆོས་འབྱུང་གི་གསུང་བཀའ་བརྒྱུད་གསེར་
ཕྲེང་ཀརྨ་པ་དེ་བཞིན་གཤེགས་པའི་དངོས་སློབ་རྟ་ཚག་དབང་རྒྱལ་་
གྱིས་བསྒྲིགས་པའི་རྟ་ཚག་ཆོས་འབྱུང་བཅས་ལ་གཞིར་བཟུང་ཐོག་
བླ་མ་རང་ཉིད་ཀྱི་གསུང་ལའང་ཞིབ་ཏུ་བལྟས་ནས་བྲིས་པ་ཡིན།
གསུང་རྩོམ་སྐོར་ལ། སྒོམ་སྒྲུབ་ཉམས་ལེན་གྱི་སྐོར་སོགས་
མང་པོ་ཞིག་ཡོད་པར་མངོན་ཡང་། མི་རིགས་དཔེ་མཛོད་ཁང་དུ་
བདེ་མཆོག་ནོར་བུའི་ཕྲེང་བ་དང་། རྗེ་བཙུན་རྣལ་འབྱོར་མའི་
དབང་གི་སྐོར། གསུང་མགུར་སྣ་ཚོགས་བཅས་ཆོས་ཚན་ཉེར་དྲུག་
ཡོད་པའི་པོ་ཏི་བྲིས་མ་ཞིག་ལས་མ་བཞུགས།།
རྒྱལ་བ་དགེ་འདུན་གྲུབ་པའི་
རྣམ་ཐར་མདོར་བསྡུས།
རྗེ་དགེ་འདུན་གྲུབ་པ་ནི་དཔལ་ལྡན་ས་སྐྱའི་བྱ་འདབས།
ཆོས་དར་ཞིང་མཁས་གྲུབ་མང་པོ་རྒྱུད་མར་བྱོན་པའི་སྲིད་ཀྱི་ལུང་་་་
ལག ཞག་དང་བན་སྙིང་གཉིས་ཀྱི་མཚམས། འབྲོག་པའི་ལྷས་ར་
• 164 •



ཞིག་ཏུ་ཡབ་མགོན་པོ་རྡོ་རྗེ་དང་། ཡུམ་ཇོ་མོ་ནམ་སྐྱིད་གཉིས་ཀྱི་
སྲས་སུ་རབ་བྱུང་བདུན་པའི་ལྕགས་ལུག་（༡༣༩ ༡）ལོར་སྐུ་་་་
བལྟམས། ཡབ་ཡུམ་གཉིས་ལ་སྲས་བཞི་དང་སྲས་མོ་གཅིག་སྟེ་ལྔ་
ལས། རྗེ་བླ་མ་འདི་ནི་སྲས་གསུམ་པ་དེ་ཡིན་ཞིང་། བྱིས་པའི་དུས་
སུ་མཚན་ལ་པདྨ་རྡོ་རྗེ་ཞེས་བཏགས། བཙས་པའི་ནུབ་མོར་འབྲོག་
པ་ལ་དགྲ་ཇག་བྱུང་སྟེ་མས་ཁོང་རྡོའི་གསེབ་ཏུ་སྦས་ཏེ་བྲོས། སང་
ལྟ་བར་འོངས་པས་བུ་མ་ཤི་བར་ཡོད་པས་ཁྱེར་ཏེ་ཕྱིན། བྱིས་པའི་
གནས་སྐབས་ཉིད་ནས་ཀྱང་བག་མེད་ཀྱི་སྣང་བ་ལ་ངང་གིས་ལོག
ཉེས་སྤྱོད་རྣམས་རང་བཞིན་གྱིས་བསྡམས་ནས་རང་དང་མཉམ་པའི་
བྱིས་པ་མང་པོ་བསགས་ནས་དེ་དག་ལ་རང་ཉིད་ཀྱིས་ཆོས་འཆད་་་་
ཀྱིན་ཡོད་པའི་རྣམ་པ་མཛད།
དགུང་ལོ་བདུན་པའི་ཚེ་ཡབ་སྐུ་གཤེགས། ཁྱིམ་ནང་
འབྱོར་པ་ཆུང་བས་སྣར་ཐང་དུ་དགེ་འདུན་གྱི་ཚོགས་ལ་ཟས་སློང་་་་
བར་བྱོན། དེའི་ཚེ་སྣར་ཐང་གི་གདན་ས་བཅུ་བཞི་པ་གནས་ལྔ་རིག་
གྲུབ་ཤེས་རབ་ཀྱིས་ཁོང་དྲུང་དུ་བོས་ཏེ་ཁྱེད་དེ་བཞིན་མ་བྱེད། དགེ་
འདུན་གྱི་དཀོར་འདི་སྐྱེ་བོ་ཁྱིམ་པ་ལ་ཤིན་ཏུ་ཉེས་པ་ལྕི་བས་ད་ནི་་་་
རབ་བྱུང་གི་ཆས་རྣམས་མ་འབྱོར་གྱི་བར་དུ་དགེ་བསྙེན་ཙམ་ལ་་་་་
གནས་ན་ལེགས་གསུངས་ནས་དགེ་བསྙེན་གྱི་སྡོམ་པ་གནང་། ཀློག་
གི་སློབ་དཔོན་རྒྱ་སྟོན་ཙཎྜ་པ་ཞེས་པ་སློབ་མ་བརྒྱ་ཕྲག་མང་པོ་་་་་
• 165 •



བསྟེན་པ་གཅིག་ལ་གཏད་དེ་སྦྱོར་ཀློག་སྦྱོང་བའི་ཚུལ་བསྟན་པ་ཙམ་
གྱིས་ཐོགས་མེད་དུ་མཁྱེན་པ་བྱུང་། རྒྱུ་སྟོན་པས་ད་ནི་ང་བས་ཁྱེད་
མཁས་པར་འདུག་པས་ངའི་སློབ་མ་རྣམས་ཁྱོད་ཀྱིས་སྐྱོངས་ཤིག་་་་་་
གསུངས་ནས་དེ་དུས་ནས་ཀློག་གི་བུ་སློབ་སྐྱོང་བ་སོགས་མཛད། །
ཡིག་མཁན་ཤཱཀྱ་དཔལ་གྱི་དྲུང་ནས་ཡི་གེ་སློབ་པར་གནང་། ཡི་གེའི་
རིགས་ནི་བོད་ཡིག་དང་རྒྱ་ཡིག ཧོར་ཡིག རྒྱ་གར་གྱི་ཡི་གེ་ལཉྫ་
ཝརྟུ་སོགས་ཐམས་ཅད་ཐོགས་པ་མེད་པར་མཁྱེན། རང་ཉིད་གསན་
སྦྱོང་མཛད་དུས་ཀྱི་ཕྱག་དཔེ་ཕལ་ཆེ་བ་རང་གིས་ཕྱག་བྲིས་མཛད་དེ་
བཞེངས། །
དགུང་ལོ་བཅོ་ལྔར་སོན་སྐབས་ཤིང་མོ་བྱ་ལོའི་ཟླ་བ་གསུམ་
པར་སྣར་ཐང་དུ་གྲུབ་པ་ཤེས་རབ་ཆེན་པོས་མཁན་པོ་དང་། བྱང་
པའི་ཆེན་པོ་བློ་ལྡན་པས་སློབ་དཔོན་མཛད་དེ་རབ་ཏུ་བྱུང་བ་དང་་་་
དགེ་ཚུལ་གྱི་སྡོམ་པ་ཡང་དག་པར་མནོས། མཚན་དགེ་འདུན་གྲུབ་
པ་དཔལ་ཞེས་གསོལ། །
དེ་ནས་རྗེ་བཙུན་ཙོང་ཁ་པ་ཆེན་པོའི་དྲུང་དུ་དམ་ཆོས་་་་་་
འཚོལ་བར་འགྲོའོ་སྙམ་པའི་བཞེད་པ་འཁྲུངས་སྐབས། སྣར་ཐང་
གཉེར་འཛིན་ཆེན་པོས་རེ་ཞིག་སྣར་ཐང་དུ་སྡོད། བསྙེན་རྫོགས་
ཀྱང་འདིར་བྱེད་དགོས་གསུངས་པ་བཞིན་དང་དུ་བླངས་ཏེ་སྣར་་་་་
ཐང་ན་མ་ཧཱ་པཎྜི་ཏ་སངྒྷ་ཤྲཱིའི་མདུན་ནས་སྙན་ངག་མེ་ལོང་དང་།
• 166 •



འཆི་མེད་མཛོད། སྒྲ་མཚམས་སྦྱོར་ལྔ་པ་རྣམས་གསན། སྒྲུབ་ཆེན་
བསོད་ནམས་བློ་གྲོས་སོགས་ཀྱི་དྲུང་ནས་དབང་ལུང་ཁྲིད་སོགས་་་་་
མང་པོ་ཞུས་ཏེ་བསྟན་པའི་བྱ་བ་རྒྱ་ཆེར་སྤེལ།
དགུང་ལོ་ཉི་ཤུ་བཞེས་པ་ལྕགས་ཕོ་སྟག་གི་ལོར་སླར་ཡང་་་་
གྲུབ་པ་ཤེས་རབ་པས་མཁན་པོ་མཛད་དེ་བསྙེན་རྫོགས་ཀྱི་སྡོམ་པ་
མནོས། དེས་ན་སྣར་ཐང་གཉེར་འཛིན་ཆེན་པོས་རྗེ་འདི་པ་བསྟན་
པ་རིན་པོ་ཆེའི་བདག་པོར་འགྱུར་བར་དགོངས་ནས་ཐུགས་ཀྱིས་་་་་་
གཅེས་པར་བཟུང་སྟེ་སྨན་གྱི་ལྗོན་ཤིང་ཆེན་པོ་མངོན་པར་འགྲུབ་་་་
པའི་མྱུ་གུ་ལྟར་ལེགས་པར་བསྐྱངས། དགུང་ལོ་ཉེར་ལྔ་པ་ཤིང་མོ་
ལུག་གི་ལོ་ལ་དབུས་ཕྱོགས་སུ་བྱོན་ཏེ་ཁྲ་འབྲུག་ཏུ་སེམས་དཔའ་ཆེན་
པོ་ཀུན་བཟང་པ་ལ་ཚད་མ་དང་དབུ་མ་སོགས་ཐུགས་སྦྱོང་མཛད།
དེ་རྗེས་ཙོང་ཁ་པ་ཆེན་པོ་ས་སྐྱོང་མིའི་དབང་པོ་གྲགས་པ་རྒྱ་་་་
མཚན་གྱིས་བཀྲ་ཤིས་དོ་ཁར་སྤྱན་དྲངས་པའི་དྲུང་དུ་སེམས་དཔའ་་
ཆེན་པོ་ཀུན་བཟང་པའི་ཕྱག་ཕྱི་མཛད་དེ་བྱོན་ནས་དེར་རྗེ་རིན་པོ་་་
ཆེ་ལ་ཚད་མ་རྣམ་ངེས་ཀྱི་དོགས་གཅོད། དྲང་ངེས་རྣམ་འབྱེད། རྩ་
ཤེའི་རྣམ་བཤད་སོགས་མང་པོ་གསན་ཅིང་། རྗེ་ཙོང་ཁ་པ་ཡང་
ཐུགས་ཤིན་ཏུ་དགྱེས། ཐང་གོས་བཞེས་འཕྲོ་གཅིག་གནང་སྦྱིན་དུ་
བསྩལ། དེ་ནས་གསང་ཕུ་དགེ་ལྡན་གཉིས་ལ་ལོ་གསུམ་ཙམ་ཞིག་
བཞུགས་པ་དང་བཅས་དབུས་ཕྱོགས་སུ་ལོ་ངོ་བཅུ་གཉིས་ཙམ་་་་་
• 167 •



བཞུགས།
མེ་ཕོ་རྟ་ལོ་ལ་གཙང་ཕྱོགས་སུ་ཕྱག་ཕེབས། སྣར་ཐང་།
བྱང་ཆེན། རྟག་ནག་རི་ཁུད་རྣམས་ལ་བྱོན་ཏེ་ལོ་ལྔ་དྲུག་རིང་འཆད་
ཉན་འཕེལ་བར་མཛད། ལྕགས་ཕོ་ཁྱི་ལོ་ལ་སྣར་ཐང་དུ་འཇུག་པའི་
རྣམ་བཤད་དགོངས་པ་རབ་ཏུ་གསལ་བའི་མེ་ལོང་གི་རྩོམ་ཡང་་་་་་
མཛད། ཆུ་ཕོ་བྱི་བའི་ལོ་ལ་ཚད་མ་རྣམ་འགྲེལ་གྱི་ཊཱི་ཀ་རྩོམ་པར་
མཛད། ས་སྐྱ་དང་སྣར་ཐང་དུ་ཕེབས་ཏེ་རྩ་ཤེའི་རྣམ་བཤད་རིན་པོ་
ཆེའི་ཕྲེང་བ་ཡང་བརྩམས་ཤིང་འཆད་ཉན་གྱི་སྒོ་ནས་གཏན་ལ་་་་་་
ཕབ། དགེ་སྦྱོང་དཀར་པོ་བས་རྟ་ནག་ཏུ་སྤྱན་དྲངས་ཏེ་རི་ཁུད་ཆོས་
སྡེ་ཕུལ། དེར་ལོ་ཤས་བཞུགས། སྔར་ཙོང་ཁ་པ་ཆེན་པོ་ལ་ཚད་མ་
རྣམ་ངེས་ཀྱི་དོགས་གཅོད་གསན་པའི་ཟིན་བྲིས་དང༌། རྒྱལ་ཚབ་རྗེ་
ལ་རྣམ་འགྲེལ་གསན་པའི་གསུང་རྒྱུན་རྣམས་ལ་གཞིར་བྱས་ཏེ་ཚད་་
མའི་བསྟན་བཅོས་ཆེན་པོ་རིག་པའི་རྒྱན་ཞེས་བྱ་བ་མེ་སྦྲུལ་ལོར་་་་་
རྫོགས་པར་གྲུབ། སྔར་མཁས་གྲུབ་རྗེ་ལ་ཆོས་འབྲེལ་ཙམ་ལས་མ་
བྱུང་། ད་དུས་འཁོར་གྱི་ཆོས་སྐོར་ཡོངས་སུ་རྫོགས་པ་ཞིག་ཞུ་བར་
ད་ལན་འགྲོ་སྙམ་དུ་དགོངས་ཏེ་གསང་ཐབས་མཛད་ནས་བྱོན། རི་
བོ་དགེ་འཕེལ་དུ་ཕེབས། དེའི་ཚེ་དགེ་ལྡན་དུ་མཁས་གྲུབ་རྗེ་སྐུ་མྱ་
ངན་ལས་འདས་ཟེར་བའི་སྐད་ཆ་གསན་ནས་ད་རེ་ཞིག་ཕྱིན་ཀྱང་་་་
དོན་མ་གྲུབ་སྙམ་ནས་དེར་ཟླ་གཅིག་ཙམ་སྐུ་མཚམས་མཛད་དེ་་་་་
• 168



བཞུགས། ས་ཕོ་རྟ་ལོ་ལ་དགེ་འཕེལ་ནས་དབུས་ཕྱོགས་སུ་སྙེ་མོ་རྒྱལ་
བྱེད་ཚལ་བརྒྱུད་དགའ་ལྡན་དུ་ཕེབས། བྱང་རྩེ་པ་ཆོས་རྗེ་ནམ་
མཁའ་དཔལ་བའི་དྲུང་ནས་དབང་ལུང་མན་ངག་སོགས་མང་པོ་་་་་
ཞུས། ཀོང་པོ་ལྔ་རི་དང་། མདོ་སྨད་སོགས་སུ་སྒྲུབ་པ་ལ་འབྱོན་
པའི་ཐུགས་རྩེ་གཏད་ཡོད་ནའང་དེ་དུས་གཙང་ཕྱོགས་ནས་གདན་་་་
འདྲེན་པ་སླེབས་ཏེ་གཙང་ཕྱོགས་སུ་མདོ་སྔགས་ཀྱི་བཤད་ཉན་་་་་་
མཛད་ན་བསམ་གྲུབ་རྩེ་པ་སོགས་ཀྱིས་སྦྱིན་བདག་མཛད་པ་ཡོད་་་་
པས་ཅིས་ཀྱང་འབྱོན་དགོས་ཞེས་ནན་གྱིས་ཞུས་པར་བརྟེན་ལྕགས་་་་
ཕོ་སྤྲེལ་ལོ་ལ་སླར་ཡང་གཙང་ཕྱོགས་སུ་ཕེབས། སྣར་ཐང་དུ་འདུལ་
བའི་གླེང་འབུམ་ཆེན་མོ་དང་སོ་ཐར་གྱི་ཊཱི་ཀ་བརྩམས། དེ་དུས་
དགོངས་པར་སྔ་དུས་བོད་འདིར་ལོ་པཎ་རྣམས་ཀྱིས་རིང་ལ་བཤད་་
ཉན་དར་བར་བྱུང་འདུག་ཀྱང་གཞི་གསུམ་གྱི་ཕྱག་ལེན་ཆེར་མ་་་་
བྱུང་། ད་འདུལ་བའི་བསླབ་ཁྲིམས་རྣམ་པར་དག་པ་གཞིར་བཟུང་
སྟེ་དེའི་སྟེང་ནས་བཤད་ཉན་གཙོ་བོར་བྱེད་པ་ཞིག་བྱ་དགོས་་་་་
དགོངས་ཏེ། དེའི་རྟེན་འབྲེལ་དུ་བསླབ་ཁྲིམས་ཀྱི་བཅའ་ཡིག་ཆེན་
མོ་ཞིག་ཆུ་ཕོ་འབྲུག་ལོ་ལ་དཔལ་བྱང་ཆུབ་ཆེན་པོར་ལྗགས་རྩོམ་་་་་
མཛད། དེ་ནས་བཟུང་སྟེ་གཞི་གསུམ་གྱི་ཕྱག་ལེན་བར་མ་ཆད་པར་
ཡོད་པ་ཡིན། །
དེ་ནས་སྣར་ཐང་དུ་རྗེ་འདི་པས་ཉེ་གནས་ཆེན་པོ་དོན་་་་་
• 169 •



གྲུབ་གྲགས་པ་ལ། ངས་ཆོས་ཕྱོགས་ནས་འཆད་ཉན་བྱས་ཏེ་ལག་
རྗེས་ཤིག་འཇོག་པ་དང་འཇིག་རྟེན་ཟང་ཟིང་གི་ལོངས་སྤྱོད་ཀྱིས་་་་་
རྟེན་བཞེངས་ཤིག་བྱས་ཏེ་ལག་རྗེས་དོད་པ་ཞིག་བྱས་ན་བསམ་པས་
རྟེན་དེ་བཞུགས་ས་ཞིག་སྣར་ཐང་གི་སྤྱི་སྒོས་གང་རུང་ཞིག་ཏུ་དཀར་
མེའི་རྒྱུན་གང་འབྱོར་ཞིག་དང་བཅས་ཏེ་བྱུང་ན་བསམ་པ་ཡིན་པས་
འདོད་མོས་ལྟར་ཅིས་ཀྱང་དགོས་ཞེས་ཞུས་པར་དོན་མ་ཐོབ། སེང་
གེ་རྩེར་ཞུས་ནས་དཔལ་སྡིངས་སམ་གངས་ཅན་གང་རུང་ཞིག་་་་
དགོས་ཞེས་ཞུས་པའང་དགོན་ཁག་གཞན་གྱིས་ཆགས་སྡང་གིས་་་་་
བཀག་སྟེ་མ་བྱུང་། དོན་དེ་ཇི་ལྟར་བྱས་ནས་འོང་སྙམ་དུ་དགོངས་
པ་བཏང་བས་། སྔར་རྗེ་ཤེས་རབ་སེང་གེ་བསམ་གྲུབ་རྩེ་ནས་སྣར་
ཐང་ལ་བྱོན། རིམ་བཞིན་བཀྲ་ཤིས་ལྷུན་པོའི་དགོན་ས་འདི་ལ་ཕྱག་
མཛུབ་གཏད་དེ་ས་ཕྱོགས་འདི་ན་དགེ་འདུན་གྲུབ་མགོ་བོ་སྐུ་ཡེར་་་་
ཡེར་ཆོས་འཆད་ཀྱིན་ཡོད་པ་ཞིག་རྒྱུན་དུ་འཆར་སྣང་འོངས་ཀྱི་་་་
འདུག་གསུངས་པ་ཞིག་ཡང་ཡང་ཡོད་བར་བརྟེན་ས་ཕྱོགས་དེ་ག་་་་
རང་དུ་བཟང་བར་གཟིགས་ཏེ་དགོན་པ་འདེབས་པའི་ཐུགས་ཐག་་་་
བཅད། བསམ་གྲུབ་རྩེའི་བྲག་དམར་བླ་བྲང་དུ་རྟེན་བཞེངས་ཀྱི་
འགོ་བཙུགས། ཐོག་མའི་ལུགས་ཕུད་དུ་རྗེ་བཙུན་སྒྲོལ་མའི་སྐུ་ཞིག་
དང་། སྟོན་པའི་སྐུ་མཐོ་ཉེར་ལྔ་ཅན་ལུགས་མ་གཟི་འོད་འབར་བ་
གཟུངས་བཞུགས་ཁྱད་པར་ཅན་གྱིས་བསྒྲུབས་པ་ཞིག་བཞེངས།
• 170 •



སྦྱིན་བདག་དར་རྒྱས་དཔོན་བསོད་ནམས་དཔལ་བཟང་གིས་མཛད་
ནས། མེ་ཡོས་ལོའི་སྨིན་དྲུག་ཟླ་བའི་ཡར་ཚེས་བཟང་པོར། རྗེ་རང་
ཉིད་ཀྱིས་གཙོས་སྦྱིན་བདག་དང་བཅས་པ་འདིར་ཕེབས་ཏེ་གཙུག་་་་
ལག་ཁང་དང་། བླ་བྲང་། བྲང་ཁང་བཅས་པའི་འགྲམ་བཏིང་སྟེ།
བཀྲ་ཤིས་ལྷུན་པོ་དཔལ་གྱི་སྡེ་ཆེན་པོ་ཕྱོགས་ཐམས་ཅད་ལས་རྣམ་་་་་
པར་རྒྱལ་བའི་གླིང་དེ་བཏབ། དེ་ནས་ལུང་ནག་རྫོང་དང་། དཔལ་
སྡིངས། སྣར་ཐང་སོགས་ལ་རིམ་བཞིན་བྱོན། འཆད་ཉན་རྒྱུན་མ་
ཆད་པར་མཛད། དཔལ་གསང་བ་འདུས་པའི་དཀྱིལ་འཁོར་ཆེན་པོ་
བཞེངས་ཏེ་ནང་རྟེན་ངོ་མཚར་ཅན་དེ་ལ་རབ་གནས་དང་མངའ་་་་
གསོལ་རྒྱས་པར་མཛད། ། དེ་ནས་རྣམ་སྲས་གླིང་དུ་དབྱར་གནས་
མཛད་པའི་ཞབས་ཏོག་བསམ་གྲུབ་རྩེ་ནས་བསྒྲུབས། དགག་དབྱེ་
ཐོག་ནས་རྗེ་དཔོན་སློབ་རྣམས་བཀྲ་ཤིས་ལྷུན་པོར་ཕེབས་ཏེ་དེར་་་་་
གཞི་ཕབ་སྟེ་བཞུགས་པའི་ཐོག་མ་དེ་ནས་མཛད། །
མེ་སྦྲུལ་ལོའི་དགུན་ཆོས་ནས་འགོ་བརྩམས་ཏེ་གྲྭ་པ་རྣམས་
ཀྱིས་ཀྱང་བཀྲ་ཤིས་ལྷུན་པོར་བཞུགས་སའི་མཐིལ་མཛད། ས་ཕོ་རྟ་
ལོར་རྗེ་བླ་མ་འདི་རི་བོ་དགེ་ལྡན་གྱི་མཁན་པོར་གདན་འདྲེན་པ་་་་་
བྱུང་ཡང་། བཀྲ་ཤིས་ལྷུན་པོའི་དགོན་པ་འདི་བཏབ་མ་ཐག་ཏུ་སོང་
བས་རྒྱུན་བརྟན་པ་ཞིག་མ་བྱུང་ཁ་དང་། རྗེ་བཙུན་ཙོང་ཁ་པ་ཆེན་
པོའི་བསྟན་པ་འབའ་ཞིག་པ་དགོངས་ཏེ་འདི་གར་སྡོད་པ་ཡིན་་་་་་
• 171.



གསུངས་ཏེ་མི་བྱོན་པར་ཐག་བཅད། ས་སྐྱ་པ་ཆོས་རྗེ་སེང་རྒྱལ་གྱི་
དྲུང་ནས་དམར་པོ་སྐོར་གསུམ་གྱི་མན་ངག་དང་། རྟ་མགྲིན་ཡང་
གསང་སོགས་ཀྱི་རྗེས་གནང་མན་ངག་རྣམས་ཞུས། རྗེ་བཙུན་སྒྲོལ་
མའི་གསེར་སྐུ་མདའ་ཚད་མ་སོགས་སྐུ་མང་པོ་བཞེངས།
དེ་ནས་ཤིང་ཕོ་སྤྲེའུའི་ལོ་ལ་ཕྱོགས་ཀྱི་ཡིག་མཁན་མང་པོ་་་
བསྡུས་ཏེ་ཐུགས་དམ་བཀའ་འགྱུར་གྱི་གསུངས་རབ་དང་གོས་སྐུ་་་་་
ཆེན་མོ་དཀྱུས་སུ་འདོམ་བཅོ་བརྒྱད་དང་། ཞེང་དུ་འདོམ་བཅུག་
ཉིས་ཡོད་པ་མཚར་ཞིང་བྱིན་རླབས་དང་ལྡན་པ་ཞིག་བཞེངས་ཏེ་་་་
གོས་སྐུ་འདིའི་ཐུགས་ཀ་ན་རྗེ་རང་ཉིད་ཀྱིས་མཛད་པའི་བསྟན་པ་་་
རྒྱས་པའི་སྨོན་ལམ་གྱི་ཚིག་མང་པོ་ཞིག་བྲིས་པར་མཛད། དེ་ནས་སྐུ་
གསུང་ཐུགས་རྟེན་གྱི་རྟེན་ཁྱད་པར་ཅན་མང་པོ་བཞེངས་པ་འདི་་་་
རྣམས་ལ་རྗེ་རང་ཉིད་ཀྱིས་རབ་གནས་ཀྱང་མཛད། ལྷ་ས་དང་། རི་
བོ་ཆེ། དགེ་ལྡན། སྣར་ཐང་། ཁྲོ་ཕུ། གནས་རྙིང་། བོ་དོང་སོགས་
ཀྱི་དགོན་སྡེ་ཁག་ལ་མཆོད་རྫས་གྲངས་མེད་པར་ཕུལ་ཞིང་། ཆུ་མོ་
སྦྲུལ་ལོའི་དགུན་ཆོས་གཉིས་ལ་གྲྭ་པ་ཆིག་སྟོང་དྲུག་བརྒྱ་ཙམ་ལ་་་་་
གསོལ་ཕོགས་དང་། གསོལ་ཐུག་སོགས་ཀྱི་ཞབས་ཏོག་ལེགས་པར་
བསྒྲུབས་ཏེ་ཆོས་འཁོར་རྒྱ་ཆེན་པོ་བསྐོར། ཤིང་ཕོ་རྟ་ལོའི་ཆོ་འཕྲུལ་
ཆེན་པོའི་ཟླ་བ་ལ་གནས་རྙིང་རིན་པོ་ཆེས་ཐོག་དྲངས་ཕྱོགས་ཀྱི་བུ་་་
སློབ་ཀྱི་བསྟན་འཛིན་ཆེན་པོ་རྣམས་ཀྱང་སྤྱན་དྲངས་ནས་ཚོགས་པ་་
• 172 .



ཆིག་སྟོང་དྲུག་བརྒྱ་ཙམ་གྱི་སྨོན་ལམ་བཙུགས། རྗེ་འདིའི་སྐུ་ཚེ་འདི་
ལ་འདུལ་བའི་བསླབ་ཁྲིམས་རྣམ་པར་དག་པ་གཞིར་བཟུང་། གཞི་
གསུམ་གྱི་ཕྱག་ལེན་མ་ཉམས་པའི་ངང་ནས་བཤད་ཉན། རྟེན་
བཞེངས། གཙུག་ལག་ཁང་བཞེངས་པ། དཀོན་ཅོག་གི་མཆོད་པ། །
གསུང་རབ་ཀྱི་རྩོམ་སོགས་རྒྱུན་མི་ཆད་པའི་མཛད་པ་ནི་སྔོན་ཆད་་་་
གངས་རིའི་ཁྲོད་འདིར་གཞན་གྱིས་སྐྲུན་པར་དཀའ་བའི་སྙན་པའི་་
གྲགས་པ་མཐའ་ཡས་པར་གྱུར། །
ཤིང་ཕོ་རྟ་ལོར་སྟོད་མྱང་སྟོད་ཆབ་ཚན་དུ་ཕེབས་ཏེ། ཕུ་
མདའི་སྐྱེ་བོའི་ཚོགས་མཐའ་ཡས་པ་དག་དང་། ཆོས་སྡེ་ཆེ་ཆུང་ན་
བཞུགས་པའི་དགེ་འདུན་རྣམས་ལ་ཆོས་དང་བྱིན་རླབས་ཀྱི་བསྙེན་་་་
བཀུར་སོགས་བདག་གིར་མཛད་དེ་སྣར་ཐང་བརྒྱུད་སླར་ཡང་བཀྲ་་་
ཤིས་ལྷུན་པོར་ཕེབས། ལོ་འདིའི་ཟླ་བཅུ་གཅིག་པའི་ཚེས་བདུན་
ཙམ་ལ། ཞལ་སྐྱུག་ཅུང་ཟད་འོང་བའི་སྐུ་ཁམས་མ་བདེ་བ་ཙམ་ཡོད་
ལ། སྙུན་ཟུག་ཆེན་པོ་མེད་པར་ཅུང་ཟད་ཐུགས་ཉོབ་པའི་རྣམ་པ་
བསྟན་ནས་སེམས་དཔའ་ཆེན་པོས་ཐོག་དྲངས་སློབ་དཔོན་གཞིས་་་
བཞུགས་རྣམས་དྲུང་དུ་བོས་པར་མཛད། རྗེའི་ཞལ་ནས། ཁྱེད་
རྣམས་ཀྱིས་སྤྱིར་སངས་རྒྱས་ཀྱི་བསྟན་པ་དང་། སེམས་ཅན་གྱི་བདེ་
སྐྱིད། ཁྱད་པར་བཀྲ་ཤིས་ལྷུན་པོའི་བསྟན་པ་ལ་བསམས་ནས་ཇི་
སྲིད་བར་དུ་འདིར་བཞུགས་ནས་བཤད་སྒྲུབ་ཚུལ་བཞིན་མཛད་ན་་་་
173 •



ངེད་ཀྱི་བསམ་པ་ཡང་དེ་གས་འགྲུབ་པ་ཡིན་ཞེས་ཟབ་དང་རྒྱ་ཆེའི་་་
ཆོས་བཀའ་མང་པོ་བསྩལ་ནས་དེའི་མཚན་མོ་ཐུགས་དམ་ལ་རྩེ་་་་
གཅིག་ཏུ་མཉམ་པར་བཞུགས་ཏེ། རབ་བྱུང་བརྒྱད་པའི་ཤིང་རྟ་
（༡༤༧༤)ལོར་ཞི་བར་གཤེགས་སོ།
གསུངས་ཆོས་ནི་དམ་ཆོས་འདུལ་བའི་གླེང་འབུམ་ཆེན་མོ།
མདོ་རྩ་དང་། སོ་ཐར། རྣམ་འགྲེལ་བཅས་ཀྱི་ཊཱི་ཀ ཆབ་ཤོག་ཤར་
གངས་རི་མ་སོགས་ཉམས་མགུར་གྱིས་མཚོན་གསུང་འབུམ་བོད་ལྔ་་་
ཡོད་དོ། །
འགོས་ལོ་གཞོན་ནུ་དཔལ་གྱི་
རྣམ་ཐར་མདོར་བསྡུས།
མཁས་པའི་དབང་པོ་འགོས་ལོ་ཙཱ་བ་གཞོན་ནུ་དཔལ་་་་་
ཞེས་རྒྱ་བལ་བོད་གསུམ་ན་སྙན་པའི་གྲགས་པས་ཁྱབ་པ་དེ་ཉིད་ནི།
བོད་ཡུལ་དབུས་ལྷོ་ཁ་འཕྱོངས་རྒྱས་ཁོངས་བ་རའི་གྲོང་ནག་མེ་དགུ་
ཞེས་པའི་ས་ཆར། ཡབ་འགོས་སྟོན་འབྱུང་གནས་རྡོ་རྗེ་དང་། ཡུམ་
སྲི་ཐར་སྐྱིད་གཉིས་ལ་སྲས་མི་སྲིང་བརྒྱད་ཡོད་པའི་ནང་གི་གསུམ་པ་
• 174



ཡིན་ལ་རབ་བྱུང་བདུན་པའི་ཆུ་སྤྲེལ་(༡༣༩༢)ལོར་འཁྲུངས་སོ།།
དགུང་ལོ་དགུ་པའི་བར་ཡབ་ཡུམ་དང་ལྷན་ཅིག་ཏུ་་་་
བཞུགས་ཏེ་ཀློག་སོགས་ཐོགས་པ་མེད་པར་མཛད། དེ་ནས་སྤྱན་
གཡས་མཁན་པོ་སངས་རྒྱས་དཔལ་བའི་དྲུང་དུ་བྱོན་ནས་རབ་ཏུ་་་་
བྱུང་ཞིང་དམ་པའི་ཆོས་ཀྱི་གྲྭར་ཞུགས། སློབ་དཔོན་ཤེས་རབ་དར་
རྒྱས་པའི་མདུན་དུ་བྱང་ཆུབ་སེམས་པའི་སྤྱོད་པ་ལ་འཇུག་པ་སོགས་
སྤྱོད་པའི་གཞུང་རྣམས་གསན། དགུང་ལོ་བཅུ་གཉིས་པར་རྩེད་ཐང་
དུ་མཁན་པོ་བསམ་བཟང་པ་ལ་ཚད་མ་རྣམ་འགྲེལ་གསན། སྟོན་པ་
ཤཱཀྱ་པ་ལ་ཕར་ཕྱིན་དང་། ཐང་སག་པ་ཡེ་ཤེས་རྒྱལ་མཚན་ལ་དབུ་
མའི་གཞུང་། སྐྱོར་མོ་ལུང་པ་དགེ་བཤེས་བསྟན་འཛིན་དོན་གྲུབ་ལ་
འདུལ་བ་དང་མངོན་པ་གོང་འོག་བཅས་མདོའི་སྐོར་གྱི་གཞུང་་་་་
ལུགས་ཕལ་མོ་ཆེ་དང་ཚད་མ་བཅས་སྦྱངས་པ་མཐར་ཕྱིན་མཛད། །
དེ་ནས་རྩ་བའི་བླ་མ་རྒྱལ་དབང་ཀརྨ་པ་སྐུ་ཕྲེང་ལྔ་པ་དེ་བཞིན་་་་་་
གཤེགས་པའི་སྤྱན་སྔར་བྱོན་ཏེ་བྱང་ཆུབ་སེམས་བསྐྱེད་ཀྱི་སྡོམ་པ་་་་
དང་གསང་བ་སྔགས་ཀྱི་ཡང་བཅུད་ཟབ་མོ་རྗེ་ནཱ་རོ་པཎ་ཆེན་ནས་་་
བརྒྱུད་པའི་གཏུམ་མོ་དང་འོད་གསལ་སྒྱུ་ལུས་སོགས་ཀྱི་ཆོས་དྲུག་་་་
རྫོགས་པར་ཞུས། སླད་ནས་རྒྱལ་དབང་ཀརྨ་པ་དྲུག་པ་མཐོང་བ་
དོན་ལྡན་དང་། ཞྭ་དམར་སྐུ་ཕྲེང་གསུམ་པ་ཆོས་དཔལ་ཡེ་ཤེས་ལ་
བཀའ་ཕྱག་ཆུ་བོ་གཉིས་འདྲེས་ཀྱི་ཟབ་ཆོས་རྗེ་དྭགས་པོ་རིན་པོ་ཆེ་
• 175 •



ནས་བརྒྱུད་པ་མ་ལུས་པ་ཞུས་ཏེ་ཉམས་ལེན་གྱི་གཙོ་བོ་ཡང་དེ་ལ་་་་་
མཛད། གཞན་ཡང་ཆོས་ལུགས་རིས་མེད་ཀྱི་མཁས་ཆེན་རྗེ་ཙོང་ཁ་
པ་ལ་ལམ་རིམ་སོགས་དགེ་ལྡན་པའི་ཆོས་དང་། རྟ་ནག་ཆོས་རྗེ་
སྒྲོལ་མ་བ་དང་རྒོད་ཕྲུག་རས་པ་བཅས་ལ་རྙིང་མའི་ཆོས། རོང་སྟོན་
ཤཱཀྱ་རྒྱལ་མཚན་ལ་ས་སྐྱའི་ཆོས་སྐོར་བཅས་གསན། མདོ་སྔགས་ཀྱི་
ཆོས་སྣ་རེ་གཉིས་ཙམ་ཞུས་མྱོང་བའི་བླ་མ་ནི་ཤིན་ཏུ་མང་། སྣར་
ཐང་ལོ་ཙཱ་བ་སངྒྷ་ཤྲཱིར་ལོ་མང་བསྟེན་ནས་སྒྲ་རིག་པའི་སྐོར་ལ་་་་་
མཁས་པར་སྦྱངས། རྒྱ་གར་གྱི་པཎྜི་ཏ་ནགས་ཀྱི་རིན་ཆེན་བོད་དུ་
ཐེངས་དང་པོར་ཕེབས་སྐབས། ལོ་ལྔ་ཙམ་པཎྜི་ཏ་དང་འགྲོགས་ཏེ་
སྐད་སྒྱུར་མཛད། པཎྜི་ཏ་ཐུགས་དགྱེས་ཤིང་དེ་སྔ་གཞོན་ནུ་དཔལ་
འདྲ་བའི་མཁས་པ་ངས་མཐོང་མ་མྱོང་གསུངས་ནས་བསྟོད་སྔགས་་་
ཚད་མེད་མཛད། པཎྜི་ཏ་ལ་མདོ་སྔགས་ཀྱི་ཟབ་ཆོས་ཀྱང་མང་དུ་
ཞུས། མདོར་ན་སྐབས་དེར་དབུས་གཙང་དུ་བཞུགས་པའི་མཁས་པ་
གང་ན་སུ་ཡོད་ཚང་མ་བསྟེན་ཏེ་སྔ་ཕྱིར་དགེ་བའི་བཤེས་གཉེན་བཅུ་
ཕྲག་དྲུག་ལྷག་ལ་དམ་ཆོས་གསན། མདོ་སྔགས་རིག་གནས་ཚང་
མར་མཁས་པའི་རྩེར་སོན་ཅིང་། ལོ་ཙཱ་བ་ཆེན་པོའི་མཚན་སྙན་ཡང་
ཐོབ། དགུང་ལོ་ལྔ་བཅུར་མ་ཕེབས་པར་ཐོས་བསམ་གཙོ་བོར་
མཛད་ནས་རྒྱུད་སྨིན་པར་མཛད། ང་གཅིག་ཡན་ལ་འཆད་རྩོད་
རྩོམ་གསུམ་ཁོ་ནས་དུས་འདའ།
• 176



ཁོང་གི་གསུང་འབུམ་ནི། དུས་འཁོར་དང་རྩིས་ཀྱི་སྐོར། །
རྒྱུད་བླ་མའི་འགྲེལ་བཤད། མངོན་རྟོགས་རྒྱན་གྱི་འགྲེལ་པ། དེབ་
ཐེར་སྔོན་པོ་སོགས་ཁྱོན་སྡོམ་པོད་བཅུ་ཙམ་ཡོད་པར་གྲགས་ཀྱང་། །
དུས་དབང་གིས་ད་སྐབས་ཤིན་ཏུ་དཀོན་པར་གྱུར། དེབ་ཐེར་སྔོན་
པོ་ནི་སྔོན་ཡངས་པ་ཅན་དུ་ཤིང་པར་བཞུགས་ཡོད་པ་དང་། ཨ་
མདོ་དགའ་ལྡན་ཆོས་འཁོར་གླིང་དུའང་ཤིང་པར་བཞེངས་ཡོད་པར་
བརྟེན་ད་བར་མཇལ་རྒྱུ་ཡོད་པར་མ་ཟད། སི་ཁྲོན་མི་རིགས་དཔེ་
སྐྲུན་ཁང་ནས་ལྕགས་པར་དུ་བཏབ་པ་དེས་དེང་སང་ག་ས་གར་ཁྱབ་
ཡོད་དོ། །ཁོང་གི་གསུང་ཕལ་ཆེ་བ་དགུང་ལོ་བདུན་ཅུ་ཡན་ལ་
བརྩམས་པ་དང་། དེབ་ཐེར་སྔོན་པོ་ནི་དགུང་ལོ་བརྒྱད་ཅུ་གྱ་བཞི་
ལ་བརྩམས་གྲུབ་པ་དེས། རང་རེའི་མི་རིགས་དང་། འུ་ཅག་ཕྱི་
རབས་པ་དག་ལ་ལྷག་བསམ་ཇི་ལྟར་ཡོད་པ་ཤུགས་ཀྱིས་རྟོགས་ཐུབ་
བོ། །བོད་རབ་བྱུང་བརྒྱད་པའི་ལྕགས་གླང་（༡༤༨ ༡）ལོ་ལ་སྐུ་ཡི་
བཀོད་པ་བསྡུས་ཤིང་དགུང་ལོ་དགུ་བཅུ་ཐམ་པ་བཞུགས་སོ།།
• 177 ，



ལྷ་ཡི་དབང་པོ་རྡོ་རྗེ་རིན་ཆེན་གྱི་
རྣམ་ཐར་མདོར་བསྡུས།
ལྷ་དབང་རྡོ་རྗེ་རིན་ཆེན་ནི། སྤྱི་ལོའི་དུས་རབས་བཅུ་
བཞི་པའི་ནང་འཁྲུངས། གྲུབ་མཐའ་བཀའ་གདམས་པ་ཡིན། ཁོང་
གིས་ཇོ་ནང་དོལ་པོ་པ་ཤེས་རབ་རྒྱལ་མཚན་དང་། ཀརྨ་པ་རང་
བྱུང་རྡོ་རྗེ། གངས་ཁྲོད་པ། ས་བཟང་པཎ་ཆེན་མ་ཏི། བཀའ་བཞི་
པ་བསམ་གཏན་རིན་ཆེན་སོགས་མཁས་ཤིང་གྲུབ་པ་ཐོབ་པའི་དགེ་
བའི་བཤེས་གཉེན་བཅུ་ཕྲག་འགར་བསྟེན་ནས་མདོ་རྒྱུད་མན་ངག་་་་
མཐའ་ཡས་པ་གསན་ཏེ་ཟབ་ཆོས་མང་པོས་རྒྱུད་ཕྱུག་པར་མཛད་་་་
ཅིང་། མཁན་ཆེན་བཀའ་བཞི་པ་བསམ་གཏན་རིན་ཆེན་གྱི་མདུན་
ནས་རབ་བྱུང་བསྙེན་རྫོགས་ཀྱི་བསླབ་སྡོམ་ལེགས་པར་མནོས།
ཁོང་གིས་ཐེག་པ་ཆེ་ཆུང་དུ་དབྱེ་བའི་སྒོ་ནས། ཐེག་དམན་
ལ་སྨད་པ་དང་གྲུབ་མཐའི་ཕྱོགས་རིས་ཀྱིས་གཞན་ཕྱོགས་ལ་སྨད་པ་
སོགས་ལ་དགག་པ་བརྒྱབ་ཏེ་གྲུབ་མཐའ་ཐམས་ཅད་འགལ་མེད་་་་་
བཤད་པ་དང་། ཐོས་བསམ་སྒོམ་གསུམ་འགལ་བར་བལྟས་ཏེ་སྒོམ་
• 178 •



ཆེན་རྣམས་ལ་འཕྱ་ཞིང་རང་ཉིད་ཀྱིས་མི་ཚེས་ཧྲིལ་པོར་ཚིག་རོའི་་་
རྩོད་པ་ཁོ་ནས་དུས་འདའ་བར་བྱེད་མཁན་རྣམས་ལ་དགག་པ་་་་
བརྒྱབ་ནས། ཐོས་བསམ་སྒོམ་གསུམ་ཡ་བྲལ་བྱེད་མི་ཉན་པར་མ་
ཚད། མཐར་ཐུག་སྒྲུབ་པ་སྙིང་པོར་བྱེད་དགོས་པར་བཤད་དེ་ཁོང་
རང་ཉིད་ཀྱིས་སྐུ་ཚེ་ཧྲིལ་པོར་གནས་དབེན་པ་དང་དུར་ཁྲོད་འདྲེན་
པ་སོགས་ཉམས་ལེན་ལ་ཐུགས་བརྩོན་ཁོ་ན་མཛད།
ཁོང་གི་ལྟ་བ་དབུ་མ་ཆེན་པོའི་ལུགས་ཏེ། དོན་དམ་སྤྲོས་
བྲལ་ནམ་མཁའ་ལྟ་བུ། གདོད་ནས་སྟོང་པ། རང་བཞིན་གྱིས་སྟོང་
པ། རང་གི་མཚན་ཉིད་ཀྱིས་སྟོང་པ་དང་། ཀུན་རྫོབ་གྱི་སྣང་བ་
ཀུན་བདེན་མེད་སྒྱུ་མ་ལྟ་བུ་རྫུན་མ། འཁྲུལ་པའི་སྣང་བ་ཡིན་པར་
འདོད། །
ཉམས་ལེན་ནི་ཕྱག་རྒྱ་ཆེན་པོ་གཙོ་བོ་འཛིན། དེའི་ཕྱིར་
ཁོང་གི་གསུང་རྣམས་ཀྱང་རང་གི་ཉམས་ལེན་མཛད་པའི་གོ་རིམ་
ལྟར་བརྩམས་ཏེ་ཆོས་ཚན་རེ་རེ་བཞིན་ཀ་ཁའི་གོ་རིམ་བཀོད་་་་་་
འདུགམི་རིགས་དཔེ་མཛོད་ཁང་དུ་ཁོང་གི་གསུང་འབུམ་དབུ་མེད་་་་
བྲིས་མ་དཔེ་རྙིང་པོད་འབྲིང་གཅིག་བཞུགས་སོ།།
• 179 •



སྤྱན་སྔ་བ་བློ་གྲོས་རྒྱལ་མཚན་གྱི་
རྣམ་ཐར་མདོར་བསྡུས།
སྤྱན་སྔ་བློ་གྲོས་རྒྱལ་མཚན་ནི། རབ་བྱུང་བདུན་པའི་ཆུ་
རྟ་（༡༤༠༢）ལོར་ལྷ་སའི་ཤར་ཕྱོགས་རྒྱ་མ་རིན་ཆེན་སྒང་དགོན་་
པའི་ཉེ་འདབས་སུ། ཡབ་དགྱེར་རིགས་ཆོས་སྐྱབས་དང་། ཡུམ་ཇོ་
མོ་བླ་འབུམ་གཉིས་ཀྱི་སྲས་སུ་འཁྲུངས། སྤྱན་སྔ་སྐུ་མཆེད་གཉིས་
བྱུང་བའི་ཆུང་བ་ཡིན།
དགུང་ལོ་བདུན་ལོན་སྐབས་ཁུ་བོ་རིན་པོ་ཆེ་ཀུན་དགའ་བློ་
གྲོས་ཀྱི་དྲུང་དུ་རབ་བྱུང་མཛད། མཚན་ལ་བློ་གྲོས་རྒྱལ་མཚན་ཞེས་
བཏགས། རྗེ་ཙོང་ཁ་པ་དང་། རྒྱལ་ཚབ་རྗེ། མཁས་གྲུབ་རྗེ།
འདུལ་འཛིན་གྲགས་པ་རྒྱལ་མཚན། སྐྱོར་མོ་ལུང་མཁན་ཆེན་ཆོས་
རྒྱལ་དཔལ་བཟང་། རྟོགས་ལྡན་འཇམ་དཔལ་རྒྱ་མཚོ་སོགས་བླ་མ་
མང་དུ་བསྟེན་ནས་དགེ་ལུགས་དང་བཀའ་བརྒྱུད་ཀྱི་ཆོས་མང་པོ་་་་
གསན། རྒྱ་མ་རིན་ཆེན་དགོན་པའི་གདན་ས་ཟླ་བ་བཅོ་བརྒྱད་ཙམ་
མཛད་པ་ལས། སྐུ་ཚེ་གཅིག་རིང་སྒྲུབ་པ་ཉམས་བཞེས་གཙོ་བོར་
• 180 •



གནང་སྟེ། སྐབས་རེ་སློབ་མ་རྣམས་ལ་མདོ་སྔགས་ཀྱི་ཆོས་གསུངས།
དེ་ནས་རབ་བྱུང་བརྒྱད་པའི་ཆུ་འབྲུག་（༡༤༧༢）དགུང་ལོ་བདུན་
ཅུ་དོན་གཅིག་ཐོག་སྐུ་གཤེགས།
སྤྱན་སྔ་སྐུ་རབས་དང་པོས་འབྲི་གུང་ཆོས་རྗེའི་སྤྱན་སྔར་་་་
ཞབས་ཞུ་ཡུན་རིང་བསྒྲུབས་པས་རྗེས་ནས་སྤྱན་སྔ་ཞེས་པའི་མཚན་
རྒྱུན་ཆགས་སུ་གྱུར། ཁོང་གི་སྐུ་གོང་མ་སྤྱན་སྔ་གྲགས་པ་བྱང་ཆུབ་
ལ་རྗེ་ཙོང་ཁ་པས་བཀའ་བརྒྱུད་པའི་ཟབ་ཆོས་མང་པོ་ཞུས་མྱོང་ཞིང་
སྤྱན་སྔ་ནི་ཚལ་པ་བཀའ་བརྒྱུད་ཀྱི་བླ་མ་ཤིན་ཏུ་གྲགས་ཆེ་ཞིག་ཡིན་་
གསུང་རྩོམ་གྱི་སྐོར་ལ་བློ་སྦྱོང་། ལམ་རིམ། ལྟ་ཁྲིད། །
འདུལ་བའི་བསླབ་བྱ། གསང་སྔགས་ཀྱི་བསྐྱེད་རྫོགས། བླ་མའི་རྣམ་
ཐར། ཞལ་གདམས་དང་འཕྲིན་ཡིག་ལ་སོགས་པའི་གསུང་རྩོམ་ཤོག་
གྲངས་བཞི་བརྒྱ་ལྷག་ཙམ་བྱས་པའི་པོད་ཆེན་གསུམ་མི་རིགས་དཔེ་་
མཛོད་ཁང་དུ་བཞུགས་སོ།།
• 181 •



བ་སོ་ཆོས་ཀྱི་རྒྱལ་མཚན་གྱི་རྣམ་
ཐར་མདོར་བསྡུས།
རྗེ་ཙོང་ཁ་པའི་ཐུགས་སྲས་དབུས་གཙང་བསྟན་པའི་སྒྲོན་
མེ་བཅུའི་ཡ་གྱལ། འཇམ་དབྱངས་གཙང་པ་བདུན་བརྒྱུད་ཀྱི་ལྔ་པ།
བ་སོ་ཆོས་ཀྱི་རྒྱལ་མཚན་ནི། གཙང་ལ་སྟོད་བྱང་གི་ས་ཆ་ལྡོག་
གཞུང་དུ་རབ་བྱུང་བདུན་པའི་ཆུ་ཕོ་རྟའི་（༡༤༠༢）ལོ་ལ་་་་་
འཁྲུངས། ཡབ་བྱང་པའི་དཔོན་རིགས་བཀྲ་ཤིས་དཔལ་བཟང་
དང་། ཡུམ་འབྲོག་རྒྱལ་མོ་བུ་འདྲེན་གྱི་སྲས་བུ་མཆེད་གསུམ་ཡོད་
པའི་ནང་གི་འབྲིང་བ་ཡིན་ལ། ཆེ་བ་ནི་མཁས་གྲུབ་དགེ་ལེགས་
དཔལ་བཟང་ཡིན་ནོ། །ཁོང་སྐུ་གཞོན་ནུའི་དུས་ནས་རྗེ་ཙོང་ཁ་པ་
ཡབ་སྲས་ཀྱི་ཞབས་ལ་གཏགས་ཤིང་། ཁྱད་པར་གཅེན་པོ་མཁན་
གྲུབ་རྗེ་ཡོངས་འཛིན་དུ་བསྟེན་ནས། སྡེ་སྣོད་གསུམ་དང་རྒྱུད་སྡེ་
བཞིས་བསྡུས་པའི་རྒྱལ་བའི་བཀའ་དང་། དགོངས་འགྲེལ་གྱི་བསྟན་
བཅོས་མང་པོར་གསན་བསམ་ཡུན་དུ་མཛད་དེ་མཁས་པའི་ཡང་་་་་་
རྩེར་སོན། རྗེ་རྒྱལ་བ་གཉིས་པའི་དགོངས་པ་ཐུན་མོང་མ་ཡིན་པ་
• 182 •



ཐུགས་ཉམས་སུ་བཞེས། གསང་ཕུ་ར་བ་སྨད་དུ་འཆད་ཉན་ལོ་
འགར་མཛད། དེ་ནས་ཡོངས་འཛིན་མཁས་གྲུབ་རྗེ་དང་། རྟོགས་
ལྡན་འཇམ་དཔལ་རྒྱ་མཚོ་སོགས་ལ་བཀའ་ཆོས་ཟབ་མོའི་ཁྲིད་མང་་་
དུ་ཞུས། གཙང་གི་ལྷན་གྱི་ཡུལ་གྲུར་ཕེབས་ནས། བ་སོ་ལྷུན་གྲུབ་
བདེ་ཆེན་དུ་ཡུན་རིང་བཞུགས་པས་བ་སོ་ཆོས་རྒྱན་དུ་གྲགས། དེར་
སྐལ་ལྡན་གྱི་སློབ་བུ་རྣམས་ལ་དམ་ཆོས་བདུད་རྩིའི་གྲུ་ཆར་ཚད་མེད་
ཕབ། ཤབ་སྟོད་སེང་གེ་དང་ཉེ་བའི་སར་རི་བོ་བདེ་ཆེན་ཞེས་པའི་
རི་ཁྲོད་བཏབ། དེའི་རྗེས་ནས་ཀྱང་བདེ་ཆེན་གྱི་མིང་ཟུར་ཡོད་པའི་
དབེན་གནས་མང་དུ་བཏབ།
དགུང་ལོ་རེ་གཅིག་པར་པཎ་ཆེན་དགེ་འདུན་གྲུབ་ཀྱིས་
ཞལ་བཀོད་ལྟར་ཤབ་སྟོད་ནས། བཀྲ་ཤིས་ལྷུན་པོར་གདན་དྲངས།
རྗེ་དགེ་འདུན་གྲུབ་དང་གསུང་གླེང་ཞིབ་པར་མཛད་ཅིང་། དབུས་
སུ་ཕེབས་ལ་ཉེ་བ་ན། དགེ་འདུན་གྲུབ་ཀྱི་ཞལ་ནས། ད་ལན་ཉིད་
རྗེ་ཙོང་ཁ་པ་ཆེན་པོའི་གདན་སར་ཕེབས་པ་ལ་ངེད་ནས་ཕྱག་བགྱིད་
པས་ཕྱག་ལན་མ་མཛད་ཅེས་བསྒོས་ནས་འཁོར་དང་བཅས་པས་་་་་
ཕྱག་མཛད། དེ་ནས་རིམ་གྱིས་དགའ་ལྡན་དུ་ཕེབས་ནས་རབ་བྱུང་
བདུན་པའི་ཆུ་མོ་ལུག་གི་ལོར་རྒྱལ་བ་གཉིས་པའི་རྒྱལ་ཚབ་ཏུ་མངའ་
གསོལ། རབ་བྱུང་བསྙེན་རྫོགས་ཀྱི་སྡོམ་པ་དང་། བཤད་ཁྲིད་
དབང་ལུང་མན་ངག་སོགས་མཐའ་ཡས་པ་བསྩལ་ཞིང་། བཤད་
• 183 •



སྒྲུབ་ཀྱི་བསྟན་པ་དབྱར་གྱི་ཆུ་བོ་ལྟར་སྤེལ། ཁྱད་པར་རྗེ་རིན་པོ་
ཆེའི་སྙན་བརྒྱུད་འཛིན་པའི་སྐལ་ལྡན་གྱི་སློབ་མ། མདོ་སྨད་པ་ཆོས་
ཀྱི་རྡོ་རྗེ། སྟོད་ལུང་པ་དཔལ་ལྡན་རྡོ་རྗེ། ཁམས་པ་རྡོ་རྗེ་དཔལ་ཏེ་
རྡོ་རྗེ་མཆེད་གསུམ་གྱིས་གཙོས་གྲུབ་པ་བརྙེས་པའི་སློབ་མ་མང་དུ་་་
བྱུང༌། དགའ་ལྡན་འདུ་ཁང་དུ་རྟེན་རྒྱལ་བ་སེང་གེ་ང་རོའི་གསེར་
སྐུ་དང་། གདན་ས་ན་རིམ་གྱི་སྐུ་བརྙན་སོགས་སྐུ་གསུང་ཐུགས་རྟེན་
མང་པོ་བཞེངས། དགའ་ལྡན་གྱི་གསེར་ཁྲིར་ལོ་བཅུར་བཞུགས་
རྗེས། ཁྲི་ཐོག་བདུན་པ་ཆོས་རྗེ་བློ་གྲོས་བརྟན་པ་གདན་སར་བཀོད་
དེ། དགུང་གྲངས་དོན་གཉིས་སུ་ཕེབས་པ་རབ་བྱུང་བརྒྱད་པའི་ཆུ་
སྦྲུལ་（༡༤༧༣）ལོའི་ཟླ་བ་བཅུ་གཉིས་པའི་ཚེས་བཅོ་ལྔ་ལ་དགའ་
ལྡན་བྱང་གླིང་དུ་ཞི་བར་གཤེགས། སྐུ་གདུང་ཞུགས་ཕུལ་རྗེས་
གདུང་རུས་རྣམས་དགའ་ལྡན་གསེར་གདུང་རིན་པོ་ཆེའི་གཡས་་་་་
གསུམ་པར་བཞུགས་པའི་དངུལ་གདུང་དང་གསང་སྔགས་མཁར་དུ་
བཞུགས་པའི་གདུང་རྟེན་སོགས་ཀྱི་ནང་ན་བཞུགས་སུ་བཅུག་གོ།།
གསུང་ཆོས་མི་རིགས་དཔེ་མཛོད་ཁང་དུ་ལྟ་མགུར་སོགས་་
པོད་གཅིག་བཞུགས་སོ།།
• 184 •



ཞང་ཞུང་པ་ཆོས་དབང་གྲགས་པའི་
རྣམ་ཐར་མདོར་བསྡུས།
རྗེ་ཙོང་ཁ་པའི་དངོས་སློབ་ཞང་ཞུང་པ་ཆོས་དབང་་་་་་
གྲགས་པ་ནི་རབ་བྱུང་བདུན་པའི་ཤིང་སྤྲེལ་ (༡༤༠༤) ལོར་་་་་
འཁྲུངས་ཤིང་། དགུང་ལོ་རེ་བརྒྱད་པ་རབ་བྱུང་བརྒྱད་པའི་ལྕགས་
ཡོས་ （༡༤༧ ༡) ལོར་འདས་པ་རེད། ཁོང་དགུང་ན་གཞོན་པའི་
དུས་ནས་དབུས་གཙང་དུ་ཡོན་ཏན་སློབ་པར་བྱོན་ཏེ་རྗེ་ཙོང་ཁ་པ་་་
ཡབ་སྲས་གཙོས་དགེ་བའི་བཤེས་གཉེན་མང་པོར་བསྟེན་ནས་མདོ་་་
སྔགས་རིག་གནས་བཅས་པའི་ཤེས་བྱ་ཀུན་ལ་མཁས་པར་གྱུར། །
ཁྱད་པར་སྙན་ངག་གི་རྒྱུན་གྱི་བསྟན་བཅོས་ལ་མཁས་པའི་ཕུལ་དུ་་་
གྱུར་ཅིང་། རཱ་མ་ཎའི་རྟོགས་བརྗོད་སོགས་སྙན་ངག་གི་རྒྱུན་ཐུན་
མོང་མ་ཡིན་པས་བརྒྱན་པའི་སྙན་ངག་གི་བསྟན་གཅོས་འགྲན་ཟླ་་་་
བྲལ་བ་འགའ་བརྩམས། སྔོན་ཙོང་ཁ་པའི་སྤྱན་སྔར་ཐོས་བསམ་
མཛད་སྐབས་རིག་པ་རྣོ་ཞིང་གང་ལའང་ཐོགས་པ་མེད་པའི་རྣམ་
• 185 •



དཔྱོད་ཅན་ཡིན་སྟབས་མུ་སྲད་པ་དང་ཁོང་གཉིས་ལ་རྣམ་དཔྱོད་་་་
ཕུལ་དུ་བྱུང་བའི་སློབ་མ་ཟུང་ཞེས་གྲགས། ཁོང་མདོ་ཁམས་སུ་ཐོག་
མར་བྱོན་སྐབས་གུར་ཕུབ་ནས་སྒར་ཚུགས་ཀྱི་རྣམ་པ་ཁོ་ན་བཟུང་བ་
དང་། སྤྲང་པོ་ངན་སློང་ཚང་མར་རྒྱུན་དུ་འཚོ་བ་སྦྱར་བས་ཁོང་གི་
གཟིམ་གུར་དུ་སྤྲང་པོས་གང་ཞིང་། སྤྲང་པོ་འཚོ་སྟོབས་ཞན་ཤོས་ལ་
ལྷག་པར་བརྩེ་བས་བསྐྱངས། དེའི་ཕྱིར་ཙོང་ཁ་པའི་དངོས་སློབ་
བདེ་ཐང་བློ་གྲོས་རྒྱལ་མཚན་དང་ཁོང་གཉིས་ལ་བྱང་སེམས་རྣམ་་་་
གཉིས་ཞེས་ཀྱང་གྲགས། ཁོང་མདོ་ཁམས་སུ་ཆབ་མདོ་བྱམས་པ་
གླིང་གི་མཁན་རབས་གཉིས་པའི་གདན་ཁྲིར་བཞུགས་ཏེ་ཟབ་ཆོས་་་
སྤེལ་ཞིང་། ཆབ་མདོའི་མངའ་ཁོངས་སུ་གླང་ལིང་དགོན་དང་།
ཝེག་ཆོས་རྫོང་དགོན་སོགས་དགོན་སྡེ་འགའ་ཞིག་བཏབ། འོན་ཀྱང་
ཁོང་གི་དགོན་པ་གཙོ་བོ་ནི་ནགས་ཤོད་ཀྱི་དགོན་པ་སྦྲུལ་མདའ་རྣམ་
རྒྱལ་དཔལ་འབར་གླིང་ཡིན་ཞིང་ཡུན་རིང་བཞུགས་གནས་དང་སྐུ་་་
གཤེགས་པའི་ཡུལ་ཡང་དགོན་དེར་ཡིན་པས། ཁམས་ཀྱི་མཁས་པ་
ཚོས་ཁོང་ལ་ནགས་ཤོད་པ་ཆོས་དབང་གྲགས་པ་ཟེར། ཁོང་སྐུ་
གཤེགས་པའི་རྗེས་སུ་དགོན་དེའི་གདན་ས་འཛིན་མཁན་ནི་དབོན་་་་
ཀུན་དགའ་རྒྱལ་མཚན་སོགས་ཡིན་ནོ།།
ཁོང་གི་གསུང་ནི་སྦྱོར་བ་ཡན་ལག་དྲུག་གི་རྣམ་བཞག་དང་
དཔལ་དུས་ཀྱི་འཁོར་ལོའི་དབང་གི་རྣམ་བཞག སྒྲུབ་ཐབས་
• 186



ལེའུའི་རྣམ་བཤད་སོགས་དུས་འཁོར་གྱི་ལེའུ་སོ་སོའི་རྣམ་བཤད་་་་་
ཆོས་ཚན་བཅོ་ལྔ་ཡོད་པའི་པོད་ཆེན་བྲིས་མ་ཞིག་དང་། རཱ་མཱ་ཎའི་
རྟོགས་བརྗོད་སོགས་ཆོས་ཚན་འགའ་ཞིག་མི་རིགས་དཔེ་མཛོད་ཁང་
དུ་བཞུགས། སྤྱིར་ཁོང་གི་གསུང་ནི་ལོ་ཆེན་རིན་ཆེན་བཟང་པོའི་
རྣམ་ཐར་ཚིགས་བཅད་མ་དང་། རྗེ་མི་ལ་རས་པའི་བསྟོད་པ། རྗེ་
ཙོང་ཁ་པའི་བསྟོད་ཚིག་རྦ་རླབས་ཀྱི་ཕྲེང་བ་སོགས་སྙན་འཇེབས་་་་་
ལྡན་པའི་སྙན་ངག་གི་བསྟན་བཅོས་དང་། ཕར་ཕྱིན་སྐོར། མངོན་
རྟོགས་རྒྱན་གྱི་ལྟ་བ་ཐལ་འགྱུར་དུ་འགྲེལ་ཚུལ། གཞུང་འགྲེལ་སྐོར་
དུས་འཁོར་གྱི་བཤད་པ་དང་། རྟེན་འབྲེལ་བསྟོད་པའི་འགྲེལ་པ།
ས་ལམ་གྱི་རིམ་པའི་སྐོར། ལམ་རིམ་བློ་སྦྱོང་། བརྒལ་ལན་གྱི་སྐོར།
སྨྲ་བ་ངན་པ་རྣམ་པར་འཐག་པའི་བསྟན་བཅོས་སོགས་གསུང་རབ་་
ལེགས་པ་མང་ཙམ་ཡོད་པར་མངོན་ཡང་། རྒྱུ་རྐྱེན་སྣ་ཚོགས་ཀྱི་
དབང་གིས་དེང་སང་ཤིན་ཏུ་དཀོན་པར་གྱུར་ཅིང་ཅུང་ཟད་ཡོད་པ་
རྣམས་ཀྱང་བྲིས་མ་མང་ཤོས་ཡིན་ནོ།།
• 187



འབྲུག་རྒྱལ་དབང་ཀུན་དགའ་དཔལ་
འབྱོར་གྱི་རྣམ་ཐར་མདོར་བསྡུས།
འབྲུག་རྒྱལ་དབང་ཀུན་དགའ་དཔལ་འབྱོར་ནི། འགྲོ་
བའི་མགོན་པོའི་གདུང་རབས་བཅུ་གསུམ་པ་དཔོན་ཤེས་རབ་བཟང་
པོའི་སྲས་ཡིན་ལ། ཡུམ་ནི་དཔོན་མོ་ཀུན་དགའ་འཛོམ་ཞེས་པ་ཡོན་
ཏན་དང་ལྡན་ཞིང་རྗེ་བཙུན་སྒྲོལ་མའི་སྙིང་པོ་ཡི་གེ་བཅུ་པ་རྒྱུན་དུ་
ཞལ་འདོན་དུ་མཛད་མཁན་ཞིག་ཡིན། ཁོང་ཡབ་ཡུམ་གྱི་སྲས་སུ་
རབ་བྱུང་བདུན་པའི་ས་སྤྲེལ་(༡༤༢༨）ལོ་ལ་འབྲུག་ར་ལུང་གི་ཆར་
གཏོགས་པའི་ཡུལ་གྲུ་སྟག་ཚང་ཁར་སྐུ་བལྟམས་སོ།།
བཙས་སྟོན་གཟབ་རྒྱས་ཟིན་འཕྲལ། གསང་སྔགས་རྙིང་
མའི་སློབ་དཔོན་རྡོ་རྗེ་གྲགས་པ་ལ་གཏད་དེ་བྱིན་རླབས་ཞུས་རྗེས། །
ཡབ་ཀྱིས་རྡོ་རྗེ་ནག་པོ་ཆེན་པོའི་རྗེས་གནང་དང་བྱིན་རླབས་མཛད་
ཅིང་། རྒྱལ་དབང་དཔལ་བཟང་ཞེས་པའི་མིང་བཏགས། བྱིས་པ་
སྤྱང་གྲུང་འཛོམས་ཤིང་སྤྱོད་པ་ཞི་བ། རྡོ་རྗེ་དྲིལ་བུ་སོགས་བླ་མ་འི་
ཕྱག་མཚན་དག་ལ་ཐུགས་ཤིན་ཏུ་དགྱེས་པས་ཡབ་དགའ་སྤྲོ་ཚད་་་་་
• 188



མེད་འཕེལ། ཡབ་ཀྱིས་ཇ་གྲལ་དུ་གླེགས་ཤིང་སྟེང་དུ་ཡི་གེའི་
གཟུགས་བརྙན་འབྲིར་བཅུག་སྟེ་བསྟན་པས་བརྡ་བསྟན་པ་ཙམ་ལ་་་
ཤེས་པར་གྱུར། སློབ་དཔོན་དཀོན་རྡོར་གྱི་མདུན་དུ་སྦྱོརཀློག་མཛད་
བཅུག རིང་མིན་ཡི་གེ་སྦྱོར་ཀློག་ཐོགས་མེད་དུ་གྱུར། དགུང་ལོ་
བདུན་པ་ནས་རྩ་རྒྱུད་བརྟག་པ་གཉིས་པའི་ཚིག་བློར་འཛིན་དང་།
ཡབ་ཀྱིས་བཤད་པ་མཛད། དགུང་ལོ་བརྒྱད་པར་དགེ་འདུན་ཚོགས་
པ་རྒྱ་མཚོ་ལྟ་བུའི་དབུས་སུ་ཚིག་དག་ལ་གསལ་བའི་སྒོ་ནས་ཀློག་་་་་
གསུངས་པས་དེར་ཡོད་ཀྱི་སྐྱེ་བོ་ཚང་མས་བསྔགས་པར་བྱས། ལོ་
དེར་མཁན་པོ་ཀུན་དགའ་དཔལ་བའི་སྤྱན་སྔར་རབ་ཏུ་བྱུང་ཞིང་་་་་
དགེ་ཚུལ་གྱི་སྡོམ་པ་བླངས། མཚན་ཀུན་དགའ་དཔལ་འབྱོར་ཞེས་
གནང་། དགེ་ཚུལ་གྱི་ཚིག་ལེའུར་བྱས་པ་དང་། ཇོ་བོ་རྗེ་ནས་
བརྒྱུད་པའི་བྱང་ཆུབ་སེམས་བསྐྱེད་ཀྱི་ཆོ་ག་སོགས་གསན། རི་ཁྲོད་
རྣམས་སུ་རས་ཆུང་སྙན་བརྒྱུད་གདམས་ངག་དང་སྙིང་པོ་དོན་་་་་་
གསུམ། ཚེ་སྒྲུབ་འཆི་མེད་གྲུབ་པའི་ཁྲིད་ཡིག་སོགས་གསན། དུས་
ཕྱིས་རས་ཆུང་སྙན་བརྒྱུད་ཀྱི་པོ་ཏི་ར་ལུང་དགོན་དུ་གདན་དྲངས།
འཁྲུངས་ཡུལ་འབྲོག་པར་སོང་བས་ཡུལ་མི་རྣམས་ཤ་ཆང་ལ་གཙོ་་་་
བོར་སྤྱོད་ཀྱང་། སྐུ་ཉིད་གཞོན་ནུ་ནས་ཤ་ཆང་གི་དྲི་ཙམ་ཡང་
བཞེས་པར་མི་མཛད། སྐབས་དེར་ཡབ་ཡུམ་གྱིས་ཁོང་ལ་སྡེ་སྣོད་པོ་
ཏི་འགར་བློར་འཛིན་བྱེད་བཅུག མངའ་རིས་པ་ཡོན་ཏན་སེང་གེའི་
• 189 •



མདུན་ས་སྡེ་ལྔ་སོགས་བྱམས་པའི་ཆོས་སྡེ་རྣམས་དང་། བཀའ་
གདམས་ཀྱི་ཆོས་སྐོར་རྣམས་གསན། འགྲོ་མགོན་དབང་ཕྱུག་བློ་
གྲོས་མདུན་སྒྲུབ་ཐབས་དང་མདོ་མང་གི་ལུང་། འབྲུག་པའི་ཕྱག་
ལེན་སྐོར་རྣམས་གསན། དེ་ནས་མི་རིང་བར་ཡུམ་འདས། རྟེན་
བཞེངས་པ་སོགས་བྱ་བ་མང་པོར་ཐུགས་གཡེངས་པར་གྱུར། ཚེ་
འདིའི་བྱ་བ་སྤངས་ནས་སྒྲུབ་པ་སྙིང་པོར་བྱ་རྒྱུའི་དགོངས་པ་ཐུགས་
ལ་འཁྲུངས། འབྲུག་ར་ལུང་དང་། ཉེ་བའི་རི་ཁྲོད་རྣམས་སུ་བྱོན་
ནས་ཉམས་ལེན་མཛད་ཅིང་། ཕར་ཕྱིན་དང་། ཚད་མ། མངོན་
པ། འདུལ་བ་བཅས་ཀྱི་གཞུང་ལ་གཟིགས་ཤིང་ཞལ་འདོན་མཛད།
རྣལ་འབྱོར་གྱི་དབང་ཕྱུག་འཁྲུལ་ཞིག་གུ་ན་བྷ་ཏྭ་གདན་དྲངས་ནས་
གསང་སྔགས་ཀྱི་ཆོས་མང་པོ་ཞུས། བཀའ་བརྒྱུད་པའི་ཟབ་ཆོས་ནཱ་
རོ་ཆོས་དྲུག་གི་ཉམས་ལེན་རྟགས་ཐོན་པར་མཛད། གསུང་མགུར་
ཡང་འགའ་ཞིག་བརྩམས།
དགུང་ལོ་བཅོ་ལྔར་ཕེབས་པ་ན། བུ་སློབ་ཡོན་བདག་
རྣམས་ཀྱིས་དབུས་ཕྱོགས་སུ་གདན་དྲངས། ཇོ་བོ་རིན་པོ་ཆེ་མཇལ།།
འབྲས་སྤུངས་ཆོས་རྗེ་བཀྲ་ཤིས་དཔལ་ལྡན་སོགས་དགེ་བའི་བཤེས་་་
གཉེན་མང་པོ་དང་ཆོས་འབྲེལ་གྱི་གཏམ་མཛད། ཀུན་གྱིས་བསྔགས་
པར་བྱས། དེ་ནས་ཚུར་འབྲུག་ཏུ་ཕེབས། སྐུ་ཅུང་ཟད་ལྷུངས་ཀྱང་
རིང་མིན་དྭངས། ར་ལུང་དུ་སྐུ་མཚམས་བཞུགས། དགུང་ལོ་བཅོ་
• 190 ，



བརྒྱད་པར་སྣ་ཕུ་ཆོས་ལུང་ནས་ལྷ་ཁང་ཞིག་བཞེངས་གྲུབ་པའི་རབ་
གནས་ལ་གདན་དྲངས། ལྷ་ཁང་རྟེན་དང་བཅས་པར་རབ་གནས་
མཛད། དགུང་ལོ་བཅུ་དགུ་པར་ཡར་འབྲོག་ཆོས་རྫོང་དུ་ཕེབས།
ཡར་འབྲོག་པ་རྣམས་ཀྱིས་འབུལ་བ་རྒྱ་ཆེན་ཕུལ། སྟོན་ཁར་རང་ལ་
ཕེབས། རིན་སྤུངས་ནོར་བཟང་པས་སྣེ་ལེན་བྱས་ནས་ཟླ་ཤས་
བཞུགས། དགུང་ལོ་ཉི་ཤུ་པར་དཔྱད་ཀྱི་དུས་སུ་སྤྲེལ་ཞིང་དུ་
ཕེབས། རྔོག་རིན་ཆེན་བདུན་བརྒྱུད་ཀྱི་ཐ་མ་བྱང་ཆུབ་དཔལ་བ་
དགུང་ལོ་བརྒྱ་ཟིན་པ་མཇལ། རྔོག་ལུགས་ཀྱི་ཟབ་ཆོས་འགའ་ཞུས།
རྔོག་པའི་ཞལ་ནས་ད་ང་ཡུན་རིང་མི་སྡོད་པས་ངའི་དགེ་རྫོགས་བསྔོ་
བ་སོགས་ཁྱེད་ཀྱིས་མཛད་དགོས་གསུངས། ཡུན་མི་རིང་བར་རྔོག་
བྱང་ཆུབ་དཔལ་གཤེགས། དགེ་རྫོགས་ལ་ཕེབས། རྔོག་པའི་དགེ་
བའི་བཤེས་གཉེན་མང་པོ་ལ་ཆོས་གནང་བས་བླ་སློབ་ཀྱི་འབྲེལ་བ་་་
ལེགས་པར་གྱུར།
དགུང་ལོ་ཉེར་གཉིས་པར་ལྷོ་ཁ་ཕྱོགས་ཀྱི་བུ་སློབ་རྣམས་་་་
ཀྱིས་གདན་དྲངས་ནས་ལྷོ་ཁར་ཕེབས། ཟླ་བ་བཞི་ཙམ་བཞུགས།
རྟ་བདུན་ཅུ་ཐམ་པ་སོགས་འབུལ་བ་རྒྱ་ཆེན་པོ་བྱུང་། ཚུར་ར་
ལུང་དུ་ཕེབས་ནས་འབྲོག་པ་རྣམས་ལ་ཟང་ཟིང་གི་སྐུ་སྐྱེས་ལེགས་་་་
པར་གནང་། དགུང་ལོ་ཉེར་གསུམ་པར་ཁུ་བོ་སྐུ་གཤེགས།
གཤེགས་རྫོངས་ལེགས་པར་བསྒྲུབས། དགུང་ལོ་ཉེར་ལྔ་པའི་
• 191 •



དགུང་སྐག་ལ་ཡབ་ཀྱི་བཀའ་ལྟར་རྫ་དཀར་རྩེ་དང་། ཀློང་རྡོལ་རི་
ཁྲོད་སོགས་སུ་བྱ་བྲལ་མཛད་ནས་མཚམས་ལོ་གཉིས་ཙམ་བཞུགས། །
དགུང་ལོ་ཉེར་བདུན་པར་ལྷོ་བྲག་མཁར་ཆུ་སོགས་གནས་ཆེན་་་་་་
རྣམས་སུ་བྱོན། ཡོན་ཏན་བཟང་པོའི་མདུན་ནས་བཀའ་བརྒྱུད་པའི་
ཆོས་མང་པོ་ཞུས། རོང་བྱམས་ཆེན་དུ་ཕེབས་ནས་པཎ་ཆེན་ནགས་
ཀྱི་རིན་ཆེན་མཇལ་བར་བྱོན། ཟླ་བ་ཕྱེད་གཉིས་ཙམ་བསྟེན་ནས་སྒྲ་
དང་རྒྱུད་འགའི་དབང་ཁྲིད་གསན། དུས་འཁོར་གྱི་དཀའ་བའི་
གནས་མང་པོའི་སྒྲོ་འདོགས་ཀྱང་ཆོད། ལྷོ་བྲག་ཏུ་ཟླ་བ་ཕྱེད་གཉིས་
བཞུགས་ཏེ་གཙུག་ལག་ཁང་ཞིག་གསོས་མཛད་རྗེས། སྤ་གྲོ་ལྗོངས་
ལ་ཕེབས། འབའ་ར་བ་ནམ་མཁའ་རིན་ཆེན་སོགས་སློབ་མ་ཆིག་
བརྒྱ་ལྔ་ཅུ་ཙམ་ལ་ནཱ་རོ་ཆོས་དྲུག་སོགས་བཀའ་བརྒྱུད་པའི་ཟབ་ཆོས་
མང་པོ་བཤད་ནས་ལོ་གསུམ་བཞུགས། འབའ་ར་བ་ནམ་མཁའ་
རྒྱལ་མཚན་ལ་འབའ་ར་བའི་ཆོས་སྐོར་ཚང་མ་ཞུས། དགུང་ལོ་སོ་
གཉིས་པར་དབུས་སུ་ཕེབས་ཏེ་ཆོས་རྗེ་ཨ་མོ་གྷ་ཤཱི་འབྲུག་ཏུ་གདན་་་
དྲངས་ཏེ་སྒྲ་དང་སྙན་ངག་གསན། ཆོས་རྗེ་ལྷན་དུ་སྙེ་ཐང་དུ་ཕེབས་
ནས་སྒྲའི་གསན་སྦྱོང་དང་། དེར་གདན་ས་པ་ཆོས་རྗེ་སྒྲ་པ་སོགས་
ལ་རི་ཆོས་སྐོར་གྱི་དམ་ཆོས་འཆད། དགུང་ལོ་སོ་གསུམ་པར་ཆོས་རྗེ་
གཙང་ཆེན་པས་ལྷ་སར་གདན་དྲངས་ནས། གསེར་གྱི་འཁོར་ལོས་
གཙོས་པའི་འབུལ་བ་རྒྱ་ཆེན་ཕུལ་ཞིང་། ཙ་རི་ལ་ཕེབས་དགོས་པའི་
192



བསྐུལ་མ་བཏང་། གྲ་བྱམས་པ་གླིང་དུ་བསོད་ནམས་རྣམ་རྒྱལ་
མདུན་ཟབ་ཆོས་མང་པོ་གསན། དེ་ནས་ཐེལ་དང་རྩེ་ཐང་དུ་
ཕེབས། མཁན་པོ་དོན་གྲུབ་དཔལ་བ་དང་ལས་སློབ་བྱང་གྲགས་པ།
གསང་སྟོན་སློབ་དཔོན་ངག་དབང་པ། དགེ་འདུན་གྲངས་ཚང་
དབུས་སུ་བསྙེན་རྫོགས་ཞུས་ཤིང་འབུལ་བ་རྒྱ་ཆེན་ཕུལ། དགུང་ལོ་
སོ་བདུན་པར་ཙ་རིར་ཕེབས། གདན་ས་ཐེལ་དུ་ཞག་བཞུགས་
མཛད་དེ་དགེ་འདུན་བརྒྱད་བརྒྱ་ཙམ་ལ་ཆོས་འབྲེལ་གནང་། ཙ་
རིའི་གནས་ཆེན་ཚང་མར་བྱོན་ཞིང་ཚོགས་འཁོར་བསྐོར་བ་དང་་་་
གསུང་མགུར་གསུངས་པ་སོགས་རྣམ་དཀར་དགེ་བའི་ཚོགས་རྒྱ་ཆེར་
བསགས་པར་མཛད། ལོ་གཅིག་ཙམ་འགོར་རྗེས་ར་ལུང་དུ་ཚུར་
བྱོན་ནས་སྐུ་སྐྱེས་ཀྱིས་ཡོན་བདག་བུ་སློབ་ཐམས་ཅད་ཚིམ་པར་་་་་
མཛད། རིན་སྤུངས་དང་མོན་ཡུལ་སོགས་སུ་ཆོས་འཁོར་བསྐོར།
འབྲུག་གི་གཙུག་ལག་ཁང་ཞིག་གསོས་མཛད། དགུང་ལོ་ཞེ་གསུམ་
པར་དྭགས་ལྷ་སྒོམ་པོའི་གདན་སར་བཞུགས་དགོས་པའི་བསྐུལ་མ་་་
བྱས། ཟླ་བ་བཅུ་པའི་ཚེས་བཅོ་ལྔ་ཉིན་དྭགས་པོ་ཟླ་འོད་གཞོན་ནུའི་
གདན་ཁྲིར་བཞུགས། དགེ་འདུན་འདུས་པ་ཉིས་སྟོང་ཙམ་ལ་ཆོས་
ཀྱི་སྦྱིན་པ་རྒྱ་ཆེན་པོ་དང་མང་ཇ་འགྱེད་བཅས་ཕུན་སུམ་ཚོགས་པ་་་
གནང་། དེ་རྗེས་གདན་ས་ཐེལ་སོགས་བཀའ་བརྒྱུད་པའི་གདན་ས་
མང་པོར་ཆོས་ཀྱི་འཁོར་ལོ་བསྐོར། མགུར་མང་པོ་གསུངས། ཙ་རི་
• 193 •



དང་དྭགས་ཀོང་སྟོད་སྨད་ཀྱི་སྒྲུབ་གནས་རྣམས་སུ་སྒྲུབ་ཁང་ཉི་ཤུ་རྩ་
གྲངས་བརྩིགས། སྒྲུབ་པ་ཉམས་ལེན་ལ་ཞུགས་པའི་སློབ་མ་ཉམས་
རྟོགས་ཅན་མང་པོ་བྱུང་། ཙ་རིའི་གནས་ཆེན་རྣམས་སུ་ཡང་ཡང་
ཕེབས། ཀརྨ་པའི་དགོན་གནས་ན་ག་ཕུའི་དགོན་པར་ཕེབས། བུ་
ཆུའི་གནས་སྒོ་ཕྱེ། དེར་ཡུན་རིང་ཙམ་བཞུགས་ནས་གསུང་འབུམ་
ཐ་ཐོར་རྣམས་ལེགས་སྒྲིག་བྱས་ཏེ་ཞུ་དག་མཛད། དེ་ནས་དྭགས་པོ་
དང་ར་ལུང་བཅས་སུ་ཚུར་ཕེབས་ནས་རྟེན་བཞེངས་ཆོས་འཆད་་་་
སོགས་དཀར་པོ་དགེ་བའི་ཕྱག་ལས་ཁོ་ནས་དུས་འདའ་བར་མཛད།
དགུང་ལོ་ཞེ་བརྒྱད་པར། ཆོས་རྗེ་བྱམས་པ་གླིང་པ་སྐུ་གཤེགས་པའི་
གཏམ་གསན། སྤྱན་ཆབ་མང་པོ་གསིལ་ཞིང་ཐུགས་སྐྱོ་ངལ་ཤིན་ཏུ་
ཆེ་བར་མཛད། དེ་ནས་བཟུང་ཐུགས་སྣ་ཡང་ཇེ་ཐུང་ལྟ་བུར་གྱུར། །
བྱམས་པ་གླིང་པའི་གཟིམ་ཁང་གཟིགས་པ་ཙམ་ལ་ཕྱག་འཚལ་་་་་་
ཞིང་། སྤྱན་ཆབ་གསིལ་བཞིན་པར་སྨོན་ལམ་མང་པོ་བཏབ། མི་
རིང་བར་དྭགས་ལ་སྒམ་པོར་ཕེབས། དྭགས་པོའི་དབོན་པོ་གདན་
སར་བཀོད། དེ་མིན་དགོན་པའི་ལས་སྣེ་རྣམས་ཀྱང་བསྐོས། སྒམ་
པོའི་ཡོན་མཆོད་རྣམས་ལ་སྤྱི་དགོས་ཀྱི་བཀའ་ལུང་གནང་། དེ་ནས་
ཙ་རིར་ཐེངས་ཐ་མ་ཕེབས། བྱམས་པ་གླིང་པའི་དགོངས་རྫོགས་
ལ་དམིགས་པའི་མཆོད་པ་རྒྱ་ཆེན་ཕུལ། ཚུར་བྱོན་ནས་བྱམས་
གླིང་། དྭགས་ལ་སྒམ་པོ། ར་ལུང་བཅས་སུ་ཕེབས་ནས་ཆོས་
• 194



འཆད་མཛད། མཐར་གཙང་གི་བླ་སློབ་རྣམས་ཀྱི་རེ་བ་ལྟར་སྤོས་སྐྱ་
གཟིམ་ཁང་དུ་བཞུགས།
དེ་ནས་མི་རིང་བར་དགུང་ལོ་ཞེ་དགུ་ལ་ཕེབས་པ་རབ་་་་་
བྱུང་བརྒྱད་པའི་མེ་སྤྲེལ་ (༡༤༧༦) ལོའི་ཟླ་བ་བཅུ་པའི་ཚེས་བཅོ་
ལྔ་ལ་འབྲུམ་ནད་བཞེས་ཏེ་ཟླ་བ་བཅུ་གཅིག་པའི་གནམ་གང་གི་་་་
མཚན་མོར་དགོངས་པ་རྫོགས། དེ་ནས་གདུང་མཆོད་ཉི་མ་བདུན་
བསྒྲུབས། གཤེགས་རྫོངས་རྒྱུ་ཆེན་དང་གསེར་ཟངས་ཀྱི་མཆོད་
རྟེན་བཞེངས་ནས་ལོ་གཅིག་འཁོར་བ་ན། གདུང་མཆོད་རྟེན་ནང་
དྲངས་ནས་དད་རྟེན་དུ་བཞུགས་སུ་བཅུག་གོ ། །
ཁོང་གི་གསུང་། ཆོས་ཚན་ཀ་པ་ནས་ཟ་པའི་བར་ཉེར་
གསུམ་ཡོད་པའི་པོད་ཆེན་ཞིག་བཞུགས་སོ།།
གོ་རམས་པ་བསོད་ནམས་སེང་གེའི་
རྣམ་ཐར་མདོར་བསྡུས།
མཁས་ཆེན་གོ་རམས་པ་བསོད་ནམས་སེང་གེ་ནི། རབ་
བྱུང་བདུན་པའི་ས་བྱ་(༡༤༢༩）ལོ་ལ་མདོ་ཁམས་འབོམ་ཞེས་པའི་
• 195 •



ཡུལ་དུ་སྐུ་བལྟམས། དགུང་ལོ་བརྒྱད་པའི་དུས་སུ་བླ་མ་ཀུན་དགའ་
འབུམ་གྱི་དྲུང་དུ་དགེ་བསྙེན་གྱི་སྡོམ་པ་བླངས། ཡི་གེའི་སྦྱོར་ཀློག་
དབུ་བཙུགས་ཏེ། རིམ་གྱིས་བྱམས་ཆོས་སྡེ་ལྔ་དང་རོང་ཊིཀ་ཆ་
ཚང་། གཡག་ཊིཀ་ཆེན་མོ་སོགས་ཐུགས་འཛིན་མཛད། དགུང་
གྲངས་བཅུ་གསུམ་པར་ཀྱེ་རྡོ་རྗེ་སོགས་སྔགས་ཀྱི་དབང་ལུང་མང་པོ་
ཞུས། དགུང་ལོ་བཅུ་དགུ་པར་གཙང་དུ་གྲྭ་སྐོར་ལ་ཕེབས། རོང་
སྟོན་ཆོས་རྗེ་ཉི་མ་དང་། བླ་མ་ཤེས་རབ་དཔལ་སོགས་ལ་དབང་
ལུང་མང་དུ་ཞུས། དགུང་ལོ་ཉེར་ལྔ་པར་ཨེ་ཝཾ་དགོན་དུ་འཇམ་
དབྱངས་ཀུན་དགའ་བཟང་པོའི་མདུན་ལོ་གསུམ་རིང་རྒྱུད་སྡེ་བཞི་་་
སོགས་གསང་སྔགས་སྐོར་གྱི་ཆོས་མང་པོ་གསན། དགུང་ལོ་ཉེར་
བདུན་པར། མཁན་པོ་མུས་ཆེན་མདུན་ནས་བསྙེན་རྫོགས་ཀྱི་སྡོམ་
པ་བཞེས། དཀོན་མཆོག་རྒྱལ་མཚན་དྲུང་དུ་ལམ་འབྲས་གཞུང་
བཤད་གསན་པ་སོགས། མཁས་ཆེན་གྱི་སློབ་དཔོན་བཅོ་བརྒྱད་ཙམ་
བསྟེན་པས། མདོ་སྔགས་རིག་གནས་རྒྱ་མཚོའི་ཕ་རོལ་དུ་སོན་
ཅིང་། གངས་ཅན་མཁས་མང་ཀུན་གྱི་གཙུག་གི་རྒྱན་དུ་གྱུར། ཁོང་
དགུང་གྲངས་སོ་གཅིག་བཞེས་པ་ན་ཁམས་སུ་ཕེབས་དགོས་དགོངས་
ནས། རྩ་བའི་བླ་མ་མུས་ཆེན་ལ་ཞུས། བླ་མས་གཙང་དུ་བཞུགས་
ནས་འགྲོ་བའི་དོན་སྒྲུབས་ཤིག་ཅེས་གདམས་པས་ཁམས་སུ་ཕེབས་་་
རྒྱུ་མ་གྲུབ། དེ་ནས་མུས་པ་ཆེན་པོས་ཁོང་ལ་ཆོས་འཆད་ཉན་མཛད་
• 196



པའི་བདག་རྐྱེན་མ་ལུས་པ་གནང་ནས་ཆོས་ཀྱི་འཁོར་ལོ་སྐོར་དུ་་་་
བཅུག ལུང་རིགས་སྨྲ་བའི་སློབ་མ་ལྔ་བརྒྱ་ཙམ་ལ། གུར་དང་སྡོམ་
གསུམ་སོགས་སྔགས་ཀྱི་བཤད་པ་མཛད། ཀུན་རིག ཀྱེ་རྡོ་རྗེ། །
གསང་འདུས་སོགས་ལ་ལོག་སྨྲའི་རྒོལ་བ་མ་ལུས་པ་ཚར་བཅད། དེ་
ནས་བློ་གསལ་གྲྭ་མང་ཚོགས་པ་རྒྱ་མཚོ་ལྟ་བུའི་དབུས་སུ་མདོ་ཕྱོགས་
ཀྱི་བཤད་པ་ཉིན་རེར་ཆོས་ཐུན་བཅུ་རེ་ཙམ་མཛད། བློ་གསལ་གྲྭ་
ཚོགས་བརྒྱད་བརྒྱ་ལྷག་ཏུ་འཕེལ། དགུང་ལོ་ང་གཅིག་པར་ས་སྐྱར་
ཕེབས་ནས། རྟེན་ཁྱད་འཕགས་རྣམས་དང་དགེ་འདུན་གྲྭ་མང་
ཡོངས་ལ་མཆོད་པ་དང་བསྙེན་བཀུར་རྒྱ་ཆེན་མཛད། དགུང་ལོ་ང་
གསུམ་པར་ཨེ་ཝཾ་ཆོས་ལྡན་དུ་ཕེབས་ནས་གདན་ས་ལོ་ལྔ་འཛིན།
དགུང་ལོ་ང་བརྒྱད་བཞེས་ཚེ་རྒྱལ་མཚན་དཀོན་མཆོག་འཕེལ་གདན་
སར་བཀོད་ནས་ཁོང་ཟུར་བཞུགས་མཛད། དགུང་གྲངས་དྲུག་ཅུར་
ཕེབས་པ་ས་ཕོ་སྤྲེལ་ལོའི་ཟླ་བ་བཅུ་གཅིག་པའི་ཚེས་དགུའི་ཉིན་ས་་་
སྐྱར་ཕེབས་ཏེ། རྟེན་བཞུགས་རྣམས་ལ་མཆོད་སྤྲིན་རྒྱ་མཚོ་ལྟར་
ཕུལ།
དགུང་ལོ་རེ་གཅིག་བཞེས་པ་རབ་བྱུང་བརྒྱད་པའི་ས་་་་་
བྱ（༡༤༨༩）ལོའི་ཟླ་བ་ལྔ་པའི་ཚེས་བཅུ་དགུ་ལ་སྐུ་སྙུང་བའི་ཚུལ་
བསྟན། ཚེས་ཉེར་གཅིག་གི་སྔ་དྲོར་ས་སྐྱ་དགོན་དུ་སྐུ་གཤེགས་སོ།
ཁོང་གི་གསུང་རབ་ནི། བསྟོད་ཚོགས་དང་རྟགས་འཇུག་
， 197，



གི་ཊི་ཀ ཚད་མའི་སྐོར་དང་། དབུ་མའི་སྐོར་གྱི་བཤད་པ། གསང་
སྔགས་ཀྱི་སྐོར་སོགས་བསྟན་བཅོས་དྲུག་ཅུ་རེ་བརྒྱད་ཡོད་པ་པོ་ཏི་ཀ་
ནས་པའི་བར་བཅུ་གསུམ་དུ་བསྡུས་ཏེ་སྡེ་དགེར་ཤིང་པར་བརྐོས་་་་་
ཡོད་ཅིང་། མི་རིགས་དཔེ་མཛོད་ཁང་དུ་སྡེ་དགེའི་པར་མ་པོ་ཏི་
བཅུ་གསུམ་ཆ་ཚང་བཞུགས་སོ།།
རྒྱ་གར་ཤེས་རབ་རྒྱལ་མཚན་གྱི་
རྣམ་ཐར་མདོར་བསྡུས།
དཔལ་ལྡན་ས་སྐྱ་འཁོན་གྱི་རུས་རྒྱུད། རིན་ཆེན་སྒང་
བླ་བྲང་གི་གདུང་རབས་རྒྱ་དཀར་ཤེས་རབ་རྒྱལ་མཚན་ནི། ཡབ་
འཇམ་དབྱངས་ནམ་མཁའ་རྒྱལ་མཚན་གྱིས། ས་སྐྱ་དཔོན་ཆེན་གྱི་
བརྒྱུད་པ་ཁྲོ་མདའ་བའི་སྲས་མོ་མ་གཅིག་དཔལ་འབྱུང་རྒྱལ་མོ་ཁབ་
ཏུ་བཞེས་པ་ལ་ལྕམ་སྲིང་དྲུག་འཁྲུངས་པའི་ནང་། སྲས་ཁོང་
དང་། གཅུང་བློ་གྲོས་རྒྱལ་མཚན་གཉིས་ལས་ཁོང་ནི་རབ་བྱུང་
བདུན་པའི་མེ་འབྲུག་( ༡༤༣༦)ལོར་འཁྲུངས།
སྐུ་ན་ཆུང་བའི་དུས་ནས་སློབ་གཉེར་གྱི་དབུ་བཙུགས།
• 198



ཡབ་དང་རྩ་བའི་བླ་མ་དཀོན་མཆོག་བཟང་པོ་སོགས་ལ་ས་སྐྱའི་ཟབ་
ཆོས་མཐའ་དག་གསན། གཞན་ཡང་དགེ་བའི་བཤེས་གཉེན་དུ་མའི་
མདུན་རིག་པའི་གནས་ཀུན་ལ་སྦྱངས་པ་ཕུལ་ཕྱིན་མཛད་དེ་ཤེས་བྱ་
གང་ལའང་ཐོགས་པ་མེད་པའི་བློ་གྲོས་ཀྱི་རྩལ་བརྡོལ། དགུང་ན་
གཞོན་པའི་དུས་ནས་གསུང་རབ་ཀྱང་ཅི་རིགས་པ་རྩོམ་པའི་དབུ་་་་
ཚུགས། །
དགུང་ལོ་ཉེར་བདུན་པ་ཆུ་རྟ་ལོའི་ཟླ་བ་དགུ་པའི་ཚེས་་་་་
ཉེར་ལྔ་ལ་དཔལ་ལྡན་ས་སྐྱ་འི་གདན་ས་ནས་བཏེག་སྟེ་ཁམས་ཀྱི་་་་
ཕྱོགས་སུ་བྱོན། ཁྱུང་པོ་སྟོད་དུ་གདུལ་བྱ་མང་པོ་དམ་པའི་ཆོས་ཀྱིས་
ཚིམ་པར་མཛད། དེ་ནས་མུ་མཐུད་བྱོན་པས་ལམ་ནོར་བྱུང་སྟེ་ཧོར་
ཡེར་གྱིས་བཟུང་བའི་ཡུལ་ཞིག་ཏུ་སླེབས། ས་དེ་གའི་མི་རྣམས་ཆ་
བྱད་ཀྱང་ལྷ་འདྲེ་གདུག་པ་ཅན་ལྟ་བུ་འཇིགས་སུ་རུང་བ་ཡོད་ཅིང་།
རྣམ་འགྱུར་རྩུབ་པར་མཐོང་བས་སློབ་འཁོར་རྣམས་ཤིན་ཏུ་ཡིད་མི་་
བདེ་བ་བྱུང་ཡང་། སློབ་དཔོན་ཅི་མི་སྙམས་པའི་ངང་ལ་བཞུགས།
མི་དེ་དག་གི་ནང་ནས་བོད་སྐད་ཅུང་ཟད་ཤེས་པ་ཞིག་གིས་ཁྱོད་་་་
ཅག་གང་ནས་ཡོང་བ་ཡིན་ཞེས་དྲིས་པའི་ལན་དུ། བླ་མས་ས་སྐྱའི་
གདན་ས་ཆེན་པོ་ནས་ཡོང་བ་ཡིན། ངེད་རང་འགྲོ་མགོན་
འཕགས་པ་རིན་པོ་ཆེའི་དབོན་པོ་ཡིན་ཞེས་གསུངས་པས། དེ་
ལྟར་ཡིན་ན་འཕགས་པ་དང་ཧོར་གཉིས་སྔོན་ཡོན་མཆོད་ཡིན་ཞེས་་
• 199 •



ཟེར་བ་དང་། ཧོར་གྱི་དཔོན་གཡོག་ཚང་མས་ཕྱག་དང་བསྐོར་བ་
བྱས་ཤིང་དངོས་འབུལ་ཡང་རྒྱ་ཆེ་བ་བྱུང་། དེ་ནས་རིམ་གྱིས་བྱོན་
པས་གྲུབ་རྫ་ཞེས་བྱ་བར་འབྱོར་ནས་ཆར་སློང་སོགས་མཛད་པས་བྱ་
བ་ལམ་དུ་སོང་བས་གདུལ་བྱ་རྣམས་ལྷག་པར་དད་པའི་སྤུ་ལོང་གཡོ་
ཞིང་། དེར་དོན་གྲུབ་གླིང་ཞེས་པའི་དགོན་པ་ཞིག་ཀྱང་བཏབ། །
དེ་ནས་ཁ་ཆར་བུ་ཡུག་དང་། ལ་མཐོ་གཡང་གཟར་སོགས་གང་
ལའང་མ་འཛེམ་པར་ཁམས་ཀྱི་ཡུལ་གྲུ་མང་པོར་འགྲོ་དོན་རྒྱ་ཆེན་་་
བསྒྲུབས། ཁམས་ཕྱོགས་ཀྱི་དད་ལྡན་སློབ་མའི་ཚོགས་ཀྱིས་ཕུལ་བའི་
དངོས་དངུལ་རྒྱ་ཆེ་བ་དང་བཅས་གདན་སར་ཚུར་བྱོན།
དགུང་གྲངས་སོ་བདུན་དུ་ཕེབས་པའི་ཆུ་འབྲུག་ལོར་ཡབ་་
འཇམ་དབྱངས་ཆེན་པོ་དགོངས་པ་རྫོགས། གཅུང་དང་ལྷན་ཅིག་
དགེ་བརྫང་ཚད་མེད་བསྒྲུབས་རྗེས། གཅུང་བློ་གྲོས་རྒྱལ་མཚན་
གྱིས་གཞི་ཐོག་བླ་བྲང་ཆོས་གཞིས་དང་བཅས་པ་ཁོང་ལ་ཕུལ་ཏེ་རང་
ཉིད་བྱ་བྲལ་བར་མཛད། དེ་ནས་བཟུང་ས་སྐྱ་དགོན་པའི་བྱ་བ་ཚང་
མའི་ཐུགས་འགན་གཙོ་བོར་བཞེས། སྐབས་དེར་གདན་ས་ཆེན་པོའི་
མངའ་ཁོངས་སུ་དུས་བདེ་རང་མེད་ཀྱང་། ཐབས་ནུས་སྣ་ཚོགས་ལ་
བརྟེན་ནས་དགོན་སྡེ་ལེགས་པར་བསྐྱངས། །
དགུང་ལོ་ང་དགུར་ཕེབས་པ་རབ་བྱུང་བརྒྱད་པའི་ཤིང་་་་
སྟག་（༡༤༩༤)ལོའི་ཟླ་བ་གསུམ་པའི་ཚེས་བཅོ་ལྔ་ལ་ཤབ་དགེ་་་
• 20 •



སྡིངས་སུ་སྐུ་ཡི་བཀོད་པ་བསྡུས་སོ།
ཁོང་གི་གསུང་འབུམ་ནི། མི་རིགས་དཔེ་མཛོད་ཁང་དུ་
གསེར་བཙོ་མས་བྲིས་པའི་པོ་ཏི་ཀ་པ་ཞིག་མཇལ་ཞིང་། ནང་དོན་
ནི་ཀྱེ་རྡོར་གྱི་ཆོས་སྐོར་དང་། རྟེན་འབྲེལ་བཅུ་གཉིས་ཀྱི་རེའུ་
མིག ཀྱེ་རྡོར་གྱི་རྒྱུད་བཅས་སོ།།
ཀློ་བོ་མཁན་ཆེན་བསོད་ནམས་ལྷུན་གྲུབ་ཀྱི་
རྣམ་ཐར་མདོར་བསྡུས།
ས་སྐྱ་བླ་མ་བསོད་ནམས་ལྷུན་གྲུབ་ལེགས་པའི་འབྱུང་་་་་
གནས་ནི། རབ་བྱུང་བདུན་པའི་ལྕགས་མོ་བྱའི་(༡༤༤༡）ལོ་ལ་
འཁྲུངས་ཤིང་། ཁོང་ནི་ས་སྐྱ་དྲུང་ཆེན་པ་ལ་སྲས་སྤུན་མཆེད་བཞི་
ཡོད་པའི་ནང་། སྤུན་ཐ་ཆུང་ཡིན།
སྐུ་མཆེད་གསུམ་པོས་སྲིད་སྐྱོང་བའི་བྱ་བ་མཛད་ཅིང་།
ཁོང་ཆོས་ལམ་དུ་ཞུགས་ཏེ། དགུང་ལོ་གཉིས་པར་ཡུམ་དང་ལྷན་
ཅིག འཇམ་དབྱངས་ཤེས་རབ་རྒྱ་མཚོའི་མདུན་ནས་སྐྱབས་འགྲོའི་
སྡོམ་པ་དང་། གཙུག་གཏོར་རྣམ་པར་རྒྱལ་བའི་རྗེས་གནང་སོགས་
• 203 •



ཞག་བདུན་གྱི་རིང་ལ་ཞུས། དགུང་ལོ་གསུམ་པའི་དུས་སུ་བསོད་
ནམས་རྒྱལ་མཚན་དྲུང་དུ་ཚེ་དབང་ཞུས། དགུང་ལོ་ལྔ་དྲུག་གི་དུས་
སུ་རྙིང་མ་བ་དགེ་ལེགས་རྒྱལ་མཚན་དྲུང་དུ། ཚེ་དབང་དང་། གུ་
རུ་བཀའ་བརྒྱད་ཀྱི་དབང་སོགས་དབང་མང་དུ་ཞུས། དགུང་ལོ་
དགུ་པར་ཡོན་ཏན་ཆོས་རྒྱལ་གྱི་དྲུང་དུ་དགེ་བསྙེན་གྱི་སྡོམ་པ་་་་་
བླངས། དགུང་ལོ་བཅུ་གཉིས་པར་རྗེ་བཙུན་ཀུན་དགའ་དབང་
ཕྱུག་མདུན་ནས་དགེ་ཚུལ་གྱི་སྡོམ་པ་མནོས། རྗེ་བཙུན་ཀུན་དགའ་
དབང་ཕྱུག་གིས། ཆོས་རྗེ་ར་ཆེན་པ་སློབ་དཔོན་དུ་བསྐོས། དེའི་
མདུན་ནས་ཕར་ཕྱིན་དང་ཚད་མ་ལོ་དྲུག་སྦྱངས། དེ་ནས་ལོ་གཉིས་
ཙམ་རིང་། ཆོས་རྗེས་ཡོན་ཏན་ཆོས་རྒྱལ་དང་ཚུལ་ཁྲིམས་རྒྱལ་
མཚན་སོགས་ཀྱི་དྲུང་དུ། དབུ་མ་དང་། སྡོམ་གསུམ་རབ་དབྱེ། རྡོ་
རྗེའི་གུར་དང་། གསང་འདུས་སོགས་མདོ་སྔགས་ཀྱི་གཞུང་ལུགས་
ཀུན་ལ་གསན་སྦྱོང་མཐར་ཕྱིན་མཛད། ཐུབ་ཆེན་རྣམ་རྒྱལ་གཙུག་
ལག་ཁང་དུ། མཁན་ཆེན་ཡོན་ཏན་ཆོས་རྒྱལ་གཙོས་དགེ་འདུན་
འདུས་པ་དགུ་བརྒྱ་ལྷག་གི་མདུན་སར་ཉིན་གསུམ་རིང་ཕར་ཕྱིན། །
རྣམ་འགྲེལ། སྡོམ་གསུམ། དབུ་མ་བཅས་པོ་ཏི་བཞིའི་བཤད་པ་ས་
ལུགས་ཀྱི་སྒྲོས་ལྟར་མཛད་པས། དགེ་འདུན་ཡོངས་ཀྱིས་ལེགས་སོ་
བྱིན།
དགུང་ལོ་ཉི་ཤུ་པར་རྗེ་བཙུན་ཀུན་དགའ་དབང་ཕྱུག་དྲུང་
• 202 •



དུ་དགེ་སློང་གི་སྡོམ་པ་ཞུས། དེ་ནས་ཡུན་མི་རིང་པར་བླ་མ་ཀུན་
དགའ་དབང་ཕྱུག་སྐུ་གཤེགས། དེ་རྗེས་གདན་ས་འཛིན་མཁན་སྡེ་
པ་འཇམ་དབྱངས་དང་ཁོང་གི་བར་སེལ་བཅུག་ནས་འགལ་བ་བྱུང་་
ཞིང་གྲུབ་མཐའ་ཡང་ཅུང་ཟད་མི་འདྲ་བར་གྱུར། ལན་གཉིས་ཙམ་
གནས་གཞན་དུ་འགྲོ་བར་བརྩམས་ཀྱང་སློབ་མ་རྣམས་ནས་མ་་་་
མངགས། ཁོང་དེར་བཞུགས་རིང་ཆོས་རྗེ་གྲགས་པ་རྒྱལ་མཚན་དྲུང་
དུ་དམ་ཆོས་ཀྱི་དགའ་སྟོན་ཚད་མེད་མྱངས། ལོ་འགའི་རིང་སྐྱབས་
འགྲོ་སོགས་ལ་འབད་ཅིང་། ལྐོག་ཏུ་འཆད་ཉན་ཅུང་ཟད་རེའང་
མཛད་དེ་བཞུགས། སྐབས་དེ་དག་ཏུ་སྡེ་པ་འཇམ་དབྱངས་ནས་གྲྭ་
རིགས་རྣམས་ལ་ཆད་ལས་སོགས་མི་རིགས་པ་སྣ་ཚོགས་བྱེད་པར་་་་་
ཡིད་སྐྱོ་ཞིང་། མཐར་འཆད་ཉན་དང་གྲུབ་མཐའི་བཤད་པ་སོགས་
དོར་ཡང་། མ་ཕན་པར་འཇིག་རྟེན་ཐ་མལ་བ་ལྟར་རྩོད་གླེང་བྱེད་
དགོས་བྱུང་བས། བྱ་ཐབས་བྲལ་ཏེ། གཙང་གི་གནས་གཞན་དུ་
ཕེབས་དགོས་ཐུག ཨེ་ཝཾ་དུ་ཕེབས་ནས་ལོ་འགར་བཞུགས། དེ་ནས་
ས་སྐྱར་སྡེ་པ་འཇམ་དབྱངས་འདས་ཟིན་རྗེས། མིའི་དབང་པོ་ནམ་
མཁའ་བཀྲ་ཤིས་རྒྱལ་མཚན་གྱིས། ཁོང་ལ་དེ་གར་ཕེབས་དགོས་ཀྱི་
བཀའ་ལུང་གནང་བ་དང་། སྡེ་པ་ཆུང་བ་ཁོང་དང་བཟང་བར་
ཡོད་པ་དེས་ཀྱང་ཡོང་དགོས་གསུངས་པར་བརྟེན། ཁོང་ས་སྐྱར་
ཕེབས་ནས། འཆད་ཉན་ཉམས་ལེན་གྱི་བྱ་བ་མཛད། འོན་ཀྱང་
• 203 •



སྐབས་དེར། ས་ངོར་བར་དང་། གསེར་མདོག་ཅན་དང་། སྡེ་པ་
གཞིས་ཀའི་བར་འཁྲུག་རྩོད་ཚབས་ཆེན་བྱུང་བས། འཇིགས་པ་ཆེན་
པོས་མནར། དེ་ནས་ཡུན་མི་རིང་བར་ས་གཡོས་ཏེརྩི་ཤིང་ནགས་
ཚལ་ཐམས་ཅད་ཉམས་ཤིང༌། དགེ་འདུན་གྱི་སྡེ་དང་གཙུག་ལག་
ཁང་ཕལ་མོ་ཆེའང་ཞིག རྟེན་ཁྱད་འཕགས་རྣམས་ཀྱང་མ་རུངས་
པར་གྱུར། སེམས་ཅན་གྲངས་མེད་པ་ཞིག་ཀྱང་ཚེའི་དུས་བྱས་ནས་
ཡུལ་ཐམས་ཅད་འབྲོག་དགོན་སྟོང་པ་ཞིག་ཏུ་ཞིག་ཏུ་རེ་ཞིག་གི་བར་
ལུས་སོ།།
དེ་ནས་ཡང་གོང་གི་བཀའ་ནན་བྱུང་བ་དང་དུ་བླངས་ཏེ་་་
ལྕགས་ཕོ་སྟག་གི་ལོ་ནས། ཆུ་ཕོ་འབྲུག་གི་ལོའི་བར་ལོ་གསུམ་རིང་།
གདུང་རྒྱུད་རིན་པོ་ཆེ་ལ། རང་ལ་ཐོབ་ཚད་ཀྱི་དམ་ཆོས་ཕལ་མོ་ཆེ་
ཕུལ།
དེ་ནས་རབ་བྱུང་དགུ་པའི་ཆུ་མོ་ལུག་ནས་ཤིང་ཕོ་སྤྲེལ་་་་་་
བར་ཟུར་བཞུགས་ལོ་གཉིས་མཛད་དེ་རབ་བྱུང་དགུ་པའི་ཤིང་མོ་་་
བྱའི་(༡༥༢༥)ལོ་ལ་འདས་པ་ཡིན་ནམ་སྙམ། །
ཁོང་གི་གསུང་རབ་ནི། བསྟོད་པའི་ཚོགས་དང་། རྣམ་
ཐར་སྣ་ཚོགས། དྲིས་ལན་སོགས་བསྟན་བཅོས་མང་པོ་ཡོད་པ་
རྣམས་གཅིག་ཏུ་བསྡུས་པའི་པོ་ཏི་སྡེ་དགེའི་པར་མ་གཉིས་དང་བྲིས་
མ་པོ་ཏི་བཞི་བཅས་ཁྱོན་མི་རིགས་དཔེ་མཛོད་ཁང་དུ་པོ་ཏི་དྲུག་་་་
• 204 •



བཞུགས་སོ། །
ཞྭ་དམར་ཆོས་གྲགས་ཡེ་ཤེས་ཀྱི་
རྣམ་ཐར་མདོར་བསྡུས།
ཞྭ་དམར་སྐུ་ཕྲེང་བཞི་པ་ཆོས་གྲགས་ཡེ་ཤེས་ནི། ཁམས་
དཀར་མཛེས་ཁང་དམར་དུ། ཡབ་ལྡོང་གི་རུས་རྒྱུད་དགོན་པ་
སྐྱབས་དང་། ཡུམ་དབྲ་བཟའ་ཚེ་རིང་སྒྲོལ་མ་གཉིས་ཀྱི་སྲས་སུ།
རབ་བྱུང་བརྒྱད་པའི་ཆུ་བྱ་(༡༤༥༣）ལོའི་ཟླ་བ་གསུམ་པའི་ཚེས་་
གསུམ་གྱི་སྔ་དྲོར་སྐུ་བལྟམས།
ཟླ་བ་བདུན་ལོན་པ་ན་ཞྭ་དམར་སྐུ་ཕྲེང་གསུམ་པ་ཆོས་་་་་
དཔལ་ཡེ་ཤེས་ཀྱི་སྐྱེ་ཕྲེང་དུ་ངོས་འཛིན་ནས་ཁང་དམར་དགོན་པར་
གདན་དྲངས། དེར་སྦྱོར་ཀློག་བློར་འཛིན་བཅས་སྦྱོང་བའི་དབུ་
བཙུགས། དགུང་ལོ་བཅུ་པར་སྐུ་འཁོར་དང་བཅས་མི་ཉག་དར་
མདོའི་ཕྱོགས་སུ་བྱོན། མི་ཉག་མཁས་པ་མི་ལྔའི་དགོན་ཁག་རྣམས་
སུ་ཕེབས། ཁྱད་པར་དར་མདོར་ལྷ་མོ་རྩེའི་དགོན་པར་བྱོན་ནས་
དར་མདོའི་སྐྱ་སེར་རྣམས་ལ་ཆོས་བཤད་མཛད། ལོའི་དེའི་ཟླ་བ་
• 205 •



བཅུ་གཉིས་པའི་ཚེས་བཅོ་ལྔ་ལ་གོ་ཤྲི་དཔལ་འབྱོར་དོན་གྲུབ་ལ་དགེ་
བསྙེན་གྱི་སྡོམ་པ་ཞུས། དེ་ནས་དཀར་མཛེས་ནས་བཏེག སྡེ་དགེའི་
ཡིད་ལྷུང་དང་། འདན་ཀློང་ཐང་བརྒྱུད་འབྲི་ཆུ་བརྒལ་ཏེ། ཟུར་
མང་དགོན་དུ་ཕེབས། རྗེ་ཀརྨ་པ་ཆོས་གྲགས་རྒྱ་མཚོ་མཇལ་ཞིང་
གཙུག་ཕུད་ཕུལ། མཚན་ཆོས་གྲགས་ཡེ་ཤེས་བསྩལ། ཞྭ་དམར་གྱི་
ཅོད་པན་དང་ཐམ་ག་བཅས་གནང་། གོ་ཤྲི་དཔལ་འབྱོར་དོན་གྲུབ་
ཀྱིས་མཁན་པོ་དང་། བླ་མ་འཇམ་དཔལ་བཟང་པོས་སློབ་དཔོན་
མཛད་དེ་རབ་བྱུང་དགེ་ཚུལ་གྱི་སྡོམ་པ་བླངས། མཁན་སློབ་གཉིས་
ལ་རྗེས་གནང་སོགས་ཟབ་ཆོས་མང་པོ་གསན། དེ་ནས་ཀརྨ་དགོན།
རི་བོ་ཆེ་སོགས་བརྒྱུད་ཀོང་པོ་ནས་དགའ་ལྡན་མ་མོར་ཕེབས། ། སྐུ་
མཚམས་ཟླ་བ་དྲུག་ཙམ་བཞུགས། དགུང་ལོ་བཅུ་གསུམ་པ་ཤིང་བྱ་
(༡༤༦༥）ལོར་ཆབ་ནག་དགོན་དུ་ཚོགས་པའི་དབུར་བཞུགས་་་་་
མཛད། ཙ་རིར་ཕེབས་ནས་པདྨ་བཀོད་དང་མཚོ་དཀར་སོགས་
གནས་ཁྱད་པར་ཅན་ཀུན་ཏུ་བྱོན་ནས་ལོ་གཅིག་ལྷག་འགོར་རྗེས་་་་
གདན་ས་ཡངས་པ་ཅན་དུ་ཚུར་ཕེབས། བླ་མ་རྒྱལ་མཚན་ལ་བཀའ་
བརྒྱུད་པའི་ཆོས་སྐོར་མང་པོ་ཞུས། སློབ་དཔོན་འཇམ་དཔལ་བཟང་
པོ་ལའང་ཟབ་ཁྲིད་ཤིན་ཏུ་མང་པོ་གསན། སྒོམ་པོར་ཕེབས་ཏེ་
དྭགས་པོ་རིན་པོ་ཆེའི་ཆོས་ཁྲིར་བཞུགས་ནས་ཟབ་ཆོས་གསུངས།
• 206 •



ཟླ་བ་དགུ་ཙམ་དེར་སྒྲུབ་པ་ཉམས་ལེན་མཛད། ཚུར་གདན་སར་
བྱོན། འགོས་ལོ་གཞོན་ནུ་དཔལ་སོགས་དགེ་བའི་བཤེས་གཉེན་མང་
པོ་ལ་ཆོས་འཆད་ཅིང་། འགོས་ཀྱིས་བསྐུལ་བའི་ངོར། ཕར་ཕྱིན་
དོན་བསྡུས་ཚིགས་བཅད་བརྒྱད་མ་བརྩམས། མི་རིང་བར་མདོ་
ཁམས་སུ་འབྱོན་རྒྱུའི་དགོངས་པ་འཁྲུངས། ཀོང་པོ་ནས་ཁམས་
འདན་མ་བརྒྱུད། བེ་རིའི་ཡུལ་ནས་མདོ་སྨད་ཤར་གྱི་ཕྱོགས་སུ་མཚོ་
ཁྲི་གཤོག་རྒྱལ་མོའི་འགྲམས་བསྡད། ཟི་ལིང་དང་ཉེ་བའི་ཙོང་ཁའི་
སྐྱེ་བོ་མང་པོར་ཟབ་ཆོས་སྤེལ་ཞིང་སྐྱ་སེར་མང་པོས་བཀུར་སྟི་ཚད་་་་
མེད་བྱས། དེར་ལྷ་ང་སྤྲེལ་རྫོང་དུ་ཞབས་རྗེས་བཞག ཡ་ཟི་ཐང་དུ་
ཧོར་གྱི་སྡེ་དཔོན་དང་བཅས་པའི་སྐྱེ་བོ་བརྒྱ་སྟོང་མང་པོས་བཀུར་སྟི་
བྱེད་ཅིང་དེ་དག་དམ་པའི་ཆོས་ལ་བཀོད། །
དགུང་ལོ་ཉེར་གཉིས་པ་ཤིང་རྟ་ལོར་རྨ་ཆུའི་འགྲམ་ནས་་་
ཚུར་ལོག་སྟེ་དར་དང་རྡོ་སོགས་ཀྱི་ཡུལ་གྲུར་བརྒྱུད། དཀར་མཛེས་
ཁང་དམར་དགོན་དུ་འབྱོར། ཀརྨ་པ་བདུན་པ་ཆོས་གྲགས་རྒྱ་མཚོ་
དེར་ཕེབས་པ་མཇལ་ཞིང་གསུང་ཆོས་མང་དུ་ཞུས་ཏེ་རེ་ཞིག་ཕྱག་་་་
ཕྱིར་བཞུགས། མཁན་པོ་དཔལ་འབྱོར་དོན་གྲུབ་དང་། སློབ་དཔོན་
འཇམ་དཔལ་བཟང་པོའི་མདུན། ཟབ་མོ་ནང་དོན་གྱི་ཁྲིད་དང་། །
གཅོད་ཀྱི་སྐོར། རྗེ་མཐོང་བ་དོན་ལྡན་གྱི་གསུང་འབུམ་གྱི་ལུང་
སོགས་གསན།
• 207 •



དེ་ནས་དབུས་སུ་བཏེག སྡེ་དགེ་ཡིད་ལྷུང་ནས་གླིང་ཚང་
འདན་མ་སོགས་བརྒྱུད་ཆབ་མདོ་ནས་རིམ་གྱིས་གདན་ས་ཐེལ་་་་་
ཕེབས། དགུང་ལོ་ཉེར་བཞི་པ་རབ་བྱུང་བརྒྱད་པའི་མེ་སྤྲེལ་
（༡༤༧༦)ལོའི་ཟླ་བ་གཉིས་པའི་ཚེས་བཞིའི་སྔ་དྲོར་འགོས་ལོ་་་་
གཞོན་ནུ་དཔལ་བས་མཁན་པོ་དང་། དགེ་འདུན་སྒང་པའི་ཆོས་
རྗེ་རབ་འབྱོར་སེང་གེས་སློབ་དཔོན། ནམ་མཁའ་བློ་གྲོས་ཀྱིས་
གསང་སྟོན། གཞན་ཡང་སློབ་དཔོན་གཞོན་ནུ་དབང་ཕྱུག་
གནས་བརྟན་སྨོན་ལམ་གྲགས་པ་བཅས་དགེ་འདུན་ལྔ་ཚོགས་དབུས་
སུ་བསྙེན་རྫོགས་ཀྱི་སྡོམ་པ་ལེགས་པར་མནོས། མཁན་སློབ་གཉིས་
ལ་ཟབ་ཆོས་མཐའ་ཡས་པ་གསན། གནས་ནང་དུ་བྱམས་སྐུ་དང་། །
དགའ་ལྡན་མ་མོར་ཐུབ་སྐུ་ཆེན་མོ་བཞེངས། ཡུམ་དྲིན་ཆེན་དུས་ཀྱི་
ཆོས་ཉིད་དུ་གྱུར་པའི་རྗེས་སུ་དགེ་རྫོགས་རྒྱ་ཆེན་བསྒྲུབས། ཆོས་
རྫོང་དུ་བྱོན་ནས་སྤྱན་སྔ་བཅུ་གཅིག་པར་ཀརྨ་པ་རང་བྱུང་རྡོ་རྗེ་་་་
དང་མཁའ་སྤྱོད་དབང་པོའི་བཀའ་འབུམ་གྱི་ལུང་ཕུལ། དགུང་ལོ་
ཉེར་དྲུག་པ་ས་ཁྱི་（༡༤༧༨）ལོར་ལྷ་སར་བྱོན། ཟླ་བ་བཅུ་པའི་
ཚེས་བཅུའི་ཉིན་ཇོ་བོ་རིན་པོ་ཆེའི་གཞལ་མེད་ཁང་ལ་ཀ་བ་སྤྲས། །
རྟེན་ཁྱད་འཕགས་རྣམས་ལ་ན་བཟའ་སོགས་མཆོད་སྦྱིན་རྒྱ་ཆེན་་་་་
སྤྲོས། དགུང་ལོ་ཉེར་བདུན་པ་ས་ཕག་（༡༤༧༩）ལོར་མར་པའི་
• 208



མཁར་གྲོ་བོ་ལུང་བརྒྱུད། ཕམ་མཐིང་གཙུག་ལག་ཁང་དང་།
མཁར་ཆུའི་གནས་རྣམས་མཇལ། ལྷ་ལུང་དུ་སྒྲུབ་ཁང་བརྩིགས་ནས་
ལོ་གཅིག་རིང་མཚམས་བཞུགས། ཟླ་བ་བརྒྱད་པར་རང་གི་ཕྱག་
གཡས་པ་ས་ལ་ལྷུང་བའི་མནལ་ལྟས་ངན་པ་བྱུང་། མཚུར་ཕུའི་
གཙུག་ལག་ཁང་གི་ཕྱོགས་གཅིག་འགྱེལ་ནས་ལྷ་ཆེན་གྱི་ཕྱག་ལ་གྲུམ་
སྐྱོན་ཞུགས་ཡོད་པར་གསན། དེ་དག་གསོ་བའི་མཐུན་རྐྱེན་དུ་ཡོ་
བྱད་རྒྱ་ཆེ་བ་བསྐུར། ལྷ་ལུང་དུ་བྱང་ཆུབ་མཆོད་རྟེན་བཞེངས།
ལྕགས་བྱི་(༡༤༨༠)ལོའི་ཟླ་བ་གསུམ་པར་ལྷ་ལུང་ནས་བཏེག་སྟེ། །
ལྷོ་ཁའི་དགོན་གནས་ཕལ་མོ་ཆེར་ཕེབས། སྐྱ་སེར་མང་པོར་ཟབ་
ཆོས་བསྩལ། ཟླ་བ་དྲུག་པའི་ཚེས་བཅོ་ལྔ་ནས་དབུ་བཙུགས་ཏེ་ལྷུན་
གྲུབ་ཆོས་སྡེའི་གཙུག་ལག་ཁང་གསར་དུ་བཞེངས། དགུང་ལོ་ཉེར་
དགུ་པ་ལྕགས་གླང་(༡༤༨ ༡)ལོར་ཕོ་བྲང་ནེའུ་གདོང་དུ་བྱོན། །
སྤྱན་སྔ་རིན་པོ་ཆེ་ཟླ་བ་དགུ་པའི་ཚེས་གཅིག་ལ་རྒྱལ་ཐབས་ཀྱི་་་་་
གསེར་ཁྲིར་ཕེབས་པའི་ཁྲི་སྟོན་གྱི་ཤིས་བརྗོད་མཛད། རྩ་བའི་བླ་མ་
འགོས་ལོ་གཞོན་ནུ་ དཔལ་ དགུང་ལོ་དགུ་བཅུར་ཕེབས་ པ་ ཞི་་་་
དབྱིངས་སུ་མནལ་བར་བརྟེན། གཤེགས་རྫོགས་རྒྱ་ཆེན་བསྒྲུབས་
ཤིང་། རྩེ་ཐང་དགོན་པར་དགེ་འདུན་བཞི་སྟོང་ལྷག་ལ་དགོངས་
རྫོགས་ཆེད་དུ་འགྱེད་མང་ཇ་ཕུལ། དགུང་ལོ་སུམ་ཅུ་པ་ཆུ་སྟག་
• 209 •



（༡༤༨༢）ལོར་འཕྱོངས་རྒྱས་སྟག་རྩེར་ཕེབས། སྦྱིན་བདག་བུ་སློབ་
རྣམས་ལ་ནཱ་རོ་ཆོས་དྲུག་གི་བཤད་པ་མཛད། སྟོད་ལུང་མཚུར་
ཕུར། ཀརྨ་པ་ཆོས་གྲགས་རྒྱ་མཚོ་དང་བླ་མ་དཔལ་འབྱོར་དོན་གྲུབ་
ཁམས་ནས་ཚུར་ཕེབས་པ་མཇལ་བར་བྱོན། འབུལ་བ་སྤོམ་མཐོ་བ་
ཕུལ། དེ་ནས་དབུས་ལྷ་སར་ཕེབས་རྗེས་མོན་ཡུལ་གྱི་དགོན་སྡེ་
རྣམས་སུ་བྱོན། ནེའུ་གདོང་དུ་བླ་མ་དཔལ་འབྱོར་དོན་གྲུབ་
གཤེགས་ནས་དགོངས་རྫོགས་བསྒྲུབས། རྩེ་ཐང་དགོན་པར་དགེ་
འདུན་ལྔ་སྟོང་ཙམ་ལ་དམ་པའི་ཆོས་ཀྱི་དགའ་སྟོན་བསྩལ། ལྷུན་
གྲུབ་ལྷ་རྩེར་བླ་མ་ལོ་ཆེན་བསོད་ནམས་རྒྱ་མཚོ་འདས་པར། གདུང་
མཆོད་སོགས་མཛད། ལྷུན་གྲུབ་ཆོས་སྡེའི་གཙུག་ལག་ཁང་ཞིག་གསོ་
དང་། རྩ་བའི་བླ་མ་རྣམ་གསུམ་གྱི་གདུང་རྟེན་དུ་མཆོད་རྟེན་བཀྲ་
ཤིས་སྒོ་མང་ལྷ་ཚོགས་དང་བཅས་པ་གསེར་ཟངས་དང་། ནོར་བུ་སྣ་
ཚོགས། ཙན་དན་དཀར་དམར་སོགས་ལས་བསྒྲུབས། ལོ་མཇུག་
མོན་ཡུལ་ནས་རང་གི་གདན་སར་ལོག ཤིང་འབྲུག་
（༡༤༨༤)ལོའི་ཟླ་བ་བཅུག་གཅིག་པར་གཙང་བྱང་རྒྱུད་འུ་ཡུག་ཕུ་
དཀར་དུ་ཀརྨ་པ་མཇལ་བར་བྱོན། ཀརྨ་སྒར་ཆེན་དུ་རྒྱལ་དབང་
པའི་དབོན་པོ་དང་སྐུ་མཆེད་སོགས་ལ་ཆོས་དྲུག་གཏུམ་མོའི་ཁྲིད་་་་་
མཛད། མེ་རྟ་(༡༤༨༦)ལོའི་ཟླ་བ་ལྔ་པའི་ཉེར་གཅིག་ཉིན་ཉང་
• 210 •



པོའི་ལྕགས་ཟམ་གསར་བསྐྲུན་ལ་རབ་གནས་དང་བཀྲ་ཤིས་བརྗོད།
སྤྱན་སྔ་རིན་པོ་ཆེ་དང་། ཀུན་སྤངས་ཆེན་པོ་གཉིས་ལ་རབ་བྱུང་
གི་སྡོམ་པ་གནང་། མཚུར་ཕུར་ནས་ཀརྨ་པའི་བཀའ་ཤོག་འབྱོར་
བར་བརྟེན་ཟླ་བ་བདུན་པར་བཏེག མཚུར་ཕུད་གུ་ཤྲཱིའི་མཆེད་
དང་སྤ་ར་བ་མི་མཐུན་པའི་འགལ་བ་བསྡུམས། ཟླ་བ་བཅུ་གཅིག་
པའི་ཚེས་བཞི་ལ་ཀརྨ་པ་མཇལ། ཀརྨ་པ་གུ་ཤྲཱིའི་ཞལ་ཆེམས་ལྟར་
ཁོང་གུའི་གུང་པའི་གསེར་ཁྲིར་མངའ་གསོལ་ཡང་། བཤོལ་ཏེ་
འབྲོང་བུ་གི་གོ་ཤི་ལ་གུའི་གུང་གོ་ས་གནང་། མེ་ལུག་ལོར་སྤྱན་སྔ་
རིན་པོ་ཆེར་མཇལ་ཕྲད་གནང་ཞིང་འབུལ་ནོར་རྒྱ་ཆེན་བསྟབས།
ལྷུན་གྲུབ་ལྷ་རྩེར་བྱམས་སྐུ་མཐོ་ཚད་བཅུ་པ་གསེར་ཟངས་ལས་་་་་
བཞེངས། གནས་ནང་མཆོད་ཁང་གསར་བཞེངས་གྲུབ་པ་ལ་རབ་
གནས་མཛད། ཐུབ་སྐུ་ཚད་མཐོ་སུམ་ཅུ་ཅན་གསེར་ཟངས་ལས་
བཞེངས། ཀོང་སྟོད་དུང་དཀར་བྲག་རི་ལ་མཆོད་ཁང་གསར་
འདེབས་ཀྱི་རྨང་བཏིང་། ས་སྤྲེལ་（༡༤༨༨）ལོར་ཀོང་ཡུལ་དུ་ལོ་
ཧྲིལ་པོར་འགྲོ་དོན་མཛད། ས་བྱ་(༡༤༨༩）ལོར་ཙ་རི་ཏྲའི་གནས་
ཡིག་བརྩམས། དགུང་ལོ་སོ་བདུན་དུ་ཕེབས་པའི་དགུང་སྐེག་སེལ་
བའི་རིམ་གྲོ་བསྒྲུབས། ཞྭ་ལུ་ལོ་ཙཱ་བ་ཞབས་ཕྱིར་བཞུགས་ཡོད་པ་ལ་
བཀའ་ཕབ་ནས་མཛོད་འགྲེལ་གནམ་ལྕགས་ཐོག་གཉེར་བོད་ཡིག་དུ་
སྒྱུར་བཅུག ལྕགས་ཁྱི་(༡༤༩༠)ལོར་གཙུག་ལག་ཁང་ཁྱམས་
• 211 •



བཅས་ལེགས་པར་གྲུབ། ལྕགས་ཕག་（༡༤༩༡) ལོར་རྒྱ་གར་ཤར་
ཕྱོགས་ཀྱི་དགེ་སློང་ཛྷཱ་ན་མངྒས་བསྐུལ་བའི་ངོར། མ་ཧཱ་བོདྷི་ལ་
བསྟོད་པ་ལེགས་སྦྱར་སྐད་དུ་བརྩམས། སྤྱན་སྔ་སྐུ་གཤེགས་པས་
བདེ་ཡངས་ཚོམས་སུ་གདུང་མཆོད་དང་དགེ་རྫོགས་བསྒྲུབས། ཆུ་བྱི་
（༡༤༩༢）ལོར་རྩ་བའི་བླ་མ་འགོས་གཞོན་ནུ་དཔལ་བའི་གདུང་་་
ཞུགས་ལ་ཕུལ་ཏེ་གདུང་རུས་ཀོང་པོར་གདན་དྲངས། དགུང་ལོ་ཞེ་
གཅིག་པ་རབ་བྱུང་བརྒྱད་པའི་ཆུ་གླང་（༡༤༩༣）ལོར་གདན་ས་་་་
ཐེལ་གྱི་གདན་སར་བཞུགས་ཏེ་ཕག་གྲུ་པའི་ལུང་གཉིས་ཀྱི་འཕྲིན་་་་་
ལས་མཛད། ཤིང་ཡོས་（༡༤༩༥）ལོར་ཀརྨ་འཕྲིན་ལས་པ་སོགས་
བླ་སྤྲུལ་ཆེན་ཁག་མང་པོ་ལ་དབང་ལུང་ཁྲིད་སོགས་དམ་པའི་ཆོས་ཀྱི་
དགའ་སྟོན་སྤེལ། དགའ་ལྡན་མ་མོར་གཙུག་ལག་རྟེན་དང་བརྟེན་
པ་བཅས་ཡོངས་སུ་གྲུབ་པར་རབ་གནས་མཛད་ཅིང་། ཀོང་པོ་ཀར་
སྲིད་སོགས་ཀྱི་སྐྱ་སེར་ཁྲི་ཕྲག་ཛོམ་པ་ལ་དགྱེས་སྟོན་ཟླ་བ་གཅིག་་་་
རིང་མཛད། མེ་འབྲུག་（༡༤༩༦)ལོར་ཡངས་པ་ཅན་དུ་རིན་
སྤུངས་པས་གཙོས་ཡོན་བདག་ཆེ་ཆུང་ཚང་མས་གདན་སར་བཞུགས་
པའི་རྟེན་འབྲེལ་དུ་འབུལ་ནོར་རྒྱ་ཆེ་བ་ཕུལ། འཕན་ཡུལ་དབུས་
དང་གཙང་དུ་ཕེབས་ཏེ། དགོན་གནས་ཀུན་ཏུ་མཆོད་པ་ཕུལ་ཞིང་
སྐྱ་སེར་མང་པོར་ཆོས་ཆར་ཕབ། མེ་སྦྲུལ་(༡༤༩༧）ལོར་ཨེ་ཝཾ་
མཐོ་བཙུན་ཆེན་པོ་གཤེགས་པའི་དགོངས་རྫོགས་ཀྱི་ཚོགས་དབུར་་་་
• 212



ཕེབས་ནས་བསྔོ་སྨོན་ཟབ་རྒྱས་མཛད། ས་རྟ་（༡༤༩༨）ལོར་
གནས་ནང་གསེར་འབུམ་ལ་ཆབ་ཁེབས་ཏོག་བཅས་ཕུ་ལ། སྟག་རྩེ་
དཔོན་ཚེ་བརྟན་རྡོ་རྗེ་འདས་པར་དགོངས་རྫོགས་ཀྱི་ཚོགས་དབུ་་་་
མཛད། ས་ལུག་（༡༤༩༩）ལོའི་ཟླ་བ་དང་པོར་ནེའུ་གདོང་དཔོན་
ཁྲིར་བཀོད་ནས་དྭགས་པོ་བཀའ་འབུམ་གྱི་ལུང་བསྩལ་ཟླ་བ་བརྒྱད་་
པར་གཙང་དུ་ཕེབས་ནས་མཐོ་བཙུན་སྤྲུལ་སྐུ་བསོད་ནམས་འབྱུང་་་
གནས་བཅས་ལ་རབ་བྱུང་བསྒྲུབས། རིན་སྤུངས་སུ་སྤྱན་དྲངས་ནས་
ས་སྐྱོང་ཁུ་དབོན་ལ་རྫོགས་ཆེན་རྡོ་རྗེ་ཟམ་པ་སོགས་ཀྱི་ཟབ་ཆོས་་་་་
ཕུལ། གཙང་གི་དགོན་སྡེ་དང་བསམ་འགྲུབ་རྩེ་སོགས་ཕོ་བྲང་
རྣམས་སུ་བླ་དཔོན་སེར་སྐྱ་མང་པོར་ཟབ་ཆོས་གནང་ཞིང་བསྙེན་་་་་
བཀུར་ཚད་མེད་ཐོབ། སླར་དབུས་སུ་བྱོན། སྤར་འབྲོག་དཔོན་གྱིས་
འབུལ་ཆེན་བསྟབས། ལྷུན་རྩེར་ཕེབས། ཕག་གྲུའི་གདན་ས་
འཛིན། གནས་ནང་དང་། དགའ་ལྡན་མ་མོར་གདན་ས་པ་
གསར་དུ་བསྐོས། ལྕགས་བྱ་(༡༥༠༡）ལོར་ཐར་པ་དགོན་དུ་འོད་
དཔག་མེད་ཀྱི་སྐུ་མཐོ་ཚད་བཅོ་བརྒྱད་པ་ གསེར་ཟངས་ ལ་་་་་
བཞེངས། མཱ་ཡཱའི་སྒྲུབ་ཐབས་དངོས་གྲུབ་སྙེ་མ་བརྩམས། ཆུ་ཁྱི་
（༡༥༠༢）ལོའི་ཟླ་བ་དང་པོར་སྐྱེད་མོས་ཚལ་དུ་སྐུ་མཚམས་་་་་
བཞུགས། ཟླ་བ་བརྒྱད་པར་ནེའུ་གདོང་ནས་སྣེ་གདོང་དཔོན་དང་
• 213



ལྷན་ཅིག་འཕྱོངས་རྒྱས་སུ་ཕེབས་ཏེ་དབང་བསྐུར་སོགས་མཛད། དེ་
ནས་ཕག་གྲུ། སྟག་ལུང་། ཐར་པ་དགོན་སོགས་སུ་བྱོན་ནས་རབ་
བྱུང་བསྙེན་རྫོགས་སྒྲུབ་པ་བཅས་འགྲོ་དོན་རྒྱ་ཆེན་མཛད། །
དགུང་ལོ་ང་གཅིག་པ་ཆུ་ཕག་（༡༥༠༣）ལོར་གཉན་ཆེན་
ཐང་ལྷའི་ཤར་གྱི་ཕྱོགས་རི་བོ་འབྲང་རྒྱས་ཀྱི་ངོགས་བདེ་ཆེན་དུ། །
གཙུག་ལག་ཁང་ཀ་བ་བདུན་ཅུ་ཅན་དང་བླ་བྲང་། སྐོར་ལམ་གྲྭ་
ཤག་བརྒྱ་དང་བདུན་ཅུ་བཅས་ཀྱི་རྨང་གསར་དུ་བཏིང་། སྣེ་གདོང་
དཔོན་གྱིས་ཞལ་བསྒོས་ཀྱིས་དབུས་གཙང་ཁམས་གསུམ་གྱི་ལས་མི་་་
མང་པོ་བསྐུལ་ནས་ལོ་གཅིག་ལྷག་ཙམ་ལ་ཕལ་ཆེར་གྲུབ་པར་་་་་
མཛད། ཀུན་སྤངས་ཆེན་པོ་སོགས་ལ་ཟབ་ཆོས་བསྩལ། དགུང་ལོ་
ང་གཉིས་པ་ཤིང་བྱི་ ( ༡༥༠༤) ལོར་གློ་བོ་གློ་གྲོས་རྒྱལ་མཚན་གྱིས་
གངས་ཏི་སེ་དང་གངས་ཅན། མ་དྲོས་དང་མ་ཕམ་གཡུ་མཚོ་
གཅིག་ཡིན་མིན་དྲིས་པའི་ལན་དྲིས་ལན་མཁས་པའི་རྣ་རྒྱན་་་་་་
བརྩམས། མོན་དགོན་དུ་བྱམས་སྐུ་མཐོ་ཚད་དྲུག་ལྡན་གསེར་ཟངས་
ལས་བཞེངས། རིན་སྤུངས་པ་དང་ལྷོ་སྟོད་པའི་བར་གྱི་འཁྲུག་པ་
བསྡུམས། མདོ་ཁམས་སྟོད་ནས་རྒྱ་སྟོན་དབོན་པོ་ནམ་མཁའ་ལེགས་
པའི་རྒྱལ་མཚན་དེར་སླེབས། ཐར་རྒྱན་དང་མི་ལའི་མགུར་འབུམ་
བཅས་གསུངས། དགུང་ལོ་ང་གསུམ་པ་ཤིང་གླང་（ ༡༥༠༥）ལོའི་ཟླ་
བ་བཅུ་གཅིག་པར་སྣེ་གདོང་དཔོན་ཆེན་པོ་དང་བཅས་ཡོན་མཆོད་་
• 214 •



ལྷན་ཅིག་དབུས་པོ་ཏ་ལར་ཕེབས། ཇོ་ཤཱཀ་རྣམ་གཉིས་སོགས་རྟེན་
ཁྱད་འཕགས་རྣམས་ལ་ཕྱག་མཆོད་ཕུལ། སླར་ཡངས་པ་ཅན་དུ་
ཚུར་བྱོན། །
སྐབས་དེར་གཙུག་ལག་ཁང་སྤེན་བད་ཀྱི་བར་ཡོངས་སུ་་་་་
གྲུབ་སྟེ། རི་མོ་ཤིང་རྩི་སོགས་ཀྱི་དབུ་བཙུགས། གྲུབ་མཐའ་རིས་
མེད་ཀྱི་དད་ལྡན་འདུས་པ་མང་པོ་ལ་ཟབ་ཆོས་གང་འདོད་བསྩལ།
དགུང་ལོ་ང་བཞི་པ་མེ་སྟག་(༡༥༠༦)ལོ་ལ་རང་རྣམ་ཚིགས་བཅད་
མ་ཨུཏྤལའི་དོ་ཤལ་གྱི་མཇུག་བསྡུས་པར་མཛད། དེ་ནས་རིམ་
བཞིན་ལྷ་ཁང་ཚང་མར་རྟེན་ཁྱད་འཕགས་གསར་བཞེངས་མཛད་་་་་
ཅིང་། ཞྭ་དམར་ཅོད་པན་འཛིན་པ་ན་རིམ་གྱི་སྐུ་རྒྱུ་ཚད་མ་གསེར་
ཟངས་ལས་བཞེངས་པ་དང་། མགོན་ཁང་དུ་ཀར་ལུགས་དང་
ཐེལ་པའི་ཆོས་སྐྱོང་རྣམས་ཀྱི་སྐུ་སོགས་བཞེངས། དགོན་སྟེང་འོག་
ཀུན་ཏུ་སྨན་ཐང་པ་སྨན་བླ་དོན་གྲུབ་ཡབ་སྲས་གཙོས་ལྷ་རིས་མཁས་
པ་གདན་དྲངས་ཏེ་རི་མོའི་བཀོད་པ་ངོ་མཚར་བ་བྲིར་བཅུག་
གཙུག་ལག་ཁང་ཕྱི་ནང་ཐམས་ཅད་ལྷན་ཅིག་ཏུ་ལེགས་པར་གྲུབ།
གོས་སྐུ་ཆེན་པོ་བཞེངས་པའི་དུས་སུ། མདུན་གྱི་ནེའུ་ཐང་ཡངས་
པར་གོས་སྐུའི་ཚད་དང་ལྡན་པའི་རས་གཞི་བཀྲམས་པའི་སྟེང་དུ་་་་
སྨན་ཐང་པ་འཇམ་དབྱངས་པས་ཟ་འོག་གི་ལྷམ་གོན། སོལ་པིར་
ཡུ་རིང་ཅན་བཟུང་ནས་ཐུབ་ཆེན་གྱི་སྐུ་བྲིས་ཏེ་ཚོན་ཡིག་བཏབ། དེ་
• 215 •



ལ་གཞིར་བཟུང་སྟེ་གོས་ཅན་ཁ་དོག་སོ་སོ་དྲས་ནས་བསྒྲིགས་པས་སྤོ་
ལེན་སོགས་གང་ཡང་མ་དགོས་པར་ཐེངས་གཅིག་ལ་ལེགས་པར་་་་་
གྲུབ།
དགུང་ལོ་དྲུག་ཅུ་པ་ཆུ་སྤྲེལ་（༡༥ ༡༢）ལོར་དཔའ་བོ་་་་
གཙུག་ལག་ཕྲེང་བའི་གཙུག་ཕུད་བཞེས་ཏེ་རབ་བྱུང་གནང་། སྣེ་
གདོང་ས་སྐྱོང་དོན་རྡོར་འདས། བསྔོ་སྨོན་སོགས་དུས་ཐའི་ཆོ་ག་
མཛད། སླར་ཡངས་པ་ཅན་དུ་བྱམས་ཁང་ཆེན་མོ་རུང་ཁང་བཅས་
ཀ་བ་བརྒྱ་ལྷག་ཡོད་པ་བཞེངས། ལྷ་གཙོ་གཟིམ་ལྟས་སུ་ཐུབ་པ་ཆོས་
འཆད་ཅན་བབ་པས་ཐུབ་སྐུ་ཤིན་ཏུ་ཆེ་བ་འཁོར་དང་བཅས་པ་་་་་
གསེར་ཟངས་ལས་བཞེངས། གོང་མའི་གདུང་བརྒྱུད་སྐུ་གཞོན་པ་
དགེ་ཚུལ་བསྒྲུབས་ནས་ཐེལ་གྱི་གདན་སར་བསྐོས། ལྷ་སར་ཇོ་བོ་
རིན་པོ་ཆེར་བཞུགས་ཁྲི་ལེགས་པ་ཕུལ། ཀརྨ་པ་མི་བསྐྱོད་རྡོ་རྗེ་
གདན་འདྲེན་པར་དཔོན་ཆོས་སྐྱོང་མངགས་ཀྱང་གདན་དྲངས་མ་་་་
ཐུབ། །
དགུང་ལོ་དོན་གཉིས་པ་རབ་བྱུང་དགུ་པའི་ཤིང་སྤྲེལ་་་
（༡༥༢༤)ལོར་སྐུ་གཤེགས། སྐུ་གདུང་དངུལ་གྱི་མཆོད་རྟེན་རྨད་
དུ་བྱུང་བ་བཞེངས་ནས་དེའི་ནང་བཞུགས་སུ་གསོལ།
ཁོང་གི་སློབ་མ་སྤྱན་སྔ་བཅུ་གཅིག་པ་དང་བཅུ་གསུམ་པ།
• 216



ཀུན་སྤངས་ཆེན་པོ། གཙུག་ལག་ཕྲེང་བ། ཀརྨ་ཕྲིན་ལས་པ་
སོགས་བཀའ་བརྒྱུད་པའི་བླ་སྤྲུལ་ཆེན་པོ་རྣམས་དང་གཞན་ཡང་ས་་
དགེ་རྙིང་གསུམ་གྱི་བླ་སྤྲུལ་ཡང་མང་པོ་ལ་དབང་ལུང་གནང་མྱོང་བ་
རེད། །
གསུང་འབུམ་ནི་མི་རིགས་དཔེ་མཛོད་ཁང་དུ་མཐིང་ཤོག་་
ལ་གསེར་ཞུན་གྱིས་བྲིས་པའི་པོད་ཆེན་བཅུ་བཞི་བཞུགས་སོ།།
འབྲུག་པ་ཀུན་ལེགས་ཀྱི་རྣམ་
ཐར་མདོར་བསྡུས།
འབྲུག་པ་ཀུན་ལེགས་ཞེས་མཚན་ཉི་ཟླ་ལྟར་གྲགས་པ་དེ་་
ཉིད་སྐུ་འཁྲུངས་པའི་ཡུལ་ནི་གཙང་སྐྱིད་ཤོད་དུ་ཡིན་ཞིང་། དེ་ཡང་
དཔལ་ལྡན་འབྲུག་པའི་གདུང་བརྒྱུད་ཡབ་ནང་སོ་རིན་ཆེན་བཟང་་་་
པོ་དང་ཡུམ་དཔོན་མོ་མགོན་མོ་སྐྱིད་གཉིས་ཀྱི་སྲས་རྒན་པའི་གྲས་སུ་
རབ་བྱུང་བརྒྱད་པའི་ཤིང་ཕག་(༡༤༥༥)ལོར་བལྟམས། བྱིས་པའི་
མཚན་ཚེ་དབང་རྒྱལ་པོར་གསོལ། གཞོན་ནུའི་དུས་ནས་སྦྱོར་ཀློག་
སོགས་ལེགས་པར་སྦྱངས། དགུང་ལོ་བཅུ་གསུམ་དུ་ཕེབས་པ་མེ་
ཕག་（༡༤༦༧)ལོར་སྣེལ་པ་བའི་ཕྱོགས་ཀྱིས་ཡབ་བཀྲོངས་སྟབས་
• 217 •



ཁོང་དྭ་ཕྲུག་ཏུ་ལུས། ཨ་ནེའི་ཁྱོ་བོ་གསོལ་ཇ་བ་བཟང་པོ་ཞེས་
པས་རོགས་བྱས་ནས་རིན་སྤུངས་པ་མི་དབང་ཀུན་ཏུ་བཟང་པོའི་་་་་
ཕྱག་ཕྱིར་སླེབས། དེར་ལོ་དྲུག་ཙམ་བཞུགས། དེ་ནས་དབུས་སུ་
ཕེབས་སྐབས། རིན་སྤུངས་ཀུན་ཏུ་བཐང་པོས་ཁོང་ལ་གནང་བའི་
སྤོས་ཤེལ་གྱི་ཕྲེང་བ་དང་། རྣ་གཡུ་ལེགས་པོ་ཞིག་ཡོད་པ་དེ་སྲིང་
མོ་རྒན་པར་གནང་། རྟ་ངང་པ་ལེགས་པོ་ཞིག་ཡོད་པ་དེ་གསོལ་
ཇ་བ་བཟང་པོ་ལ་བྱིན་ནས། ཁོང་གནས་ངེས་མེད་དུ་ཕེབས། །
སྐབས་དེར་འབྲུག་རྭ་ལུང་རིན་པོ་ཆེས་སྤོས་སྐྱར་སྡོད་ཅེས་གསུངས་་
པས་དེར་ཟླ་བ་བརྒྱད་ཙམ་རིང་རྒྱུད་བརྟག་གཉིས་གསན་སྦྱོང་་་་
མཛད། སྐབས་དེར་རྟོགས་ལྡན་ཆེན་པོ་ལྷ་བཙུན་པ་རྭ་ལུང་དུ་
ཕེབས་པ་མཇལ། བརྡ་ཙ་དང་སྙིང་པོའི་སྐོར་སོགས་ཟབ་ཆོས་མང་
ཞིག་ཞུས། དེ་ནས་གཙང་རོང་བྲག་དཀར་ཆོས་སྡིངས་སུ་ཕེབས།
དགེ་སློང་བསོད་ནམས་མཆོག་ལྡན་གྱི་དྲུང་དུ་ཕྱག་ཆེན་དང་རོ་་་་
སྙོམས་ཀྱི་ཁྲིད་ཆ་ཚང་ཞུས་ནས་ཟླ་བ་དྲུག་ཙམ་བཞུགས། བླ་མ་
བསོད་ནམས་བཟང་པོ་ལ་རྙིང་མའི་ཆོས་སྐོར་འགའ་ཞིག་ཞུས། དེ་
ནས་ཚུར་གནས་རྙིང་དགོན་དུ་བྱོན། གནས་རྙིང་ཆོས་རྗེའི་མདུན་
རབ་ཏུ་བྱུང་ཞིང་དགེ་ཚུལ་གྱི་སྡོམ་པ་ཞུས། ཀུན་དགའ་ལེགས་པའི་
དཔལ་འབྱོར་བཟང་པོ་ཞེས་པའི་མིང་བསྩལ། ཞ་ལུ་རྗེ་མཁྱེན་རབ་
མདུན་ནས་དགེ་སློང་གི་སྡོམ་པ་བླངས། མཁན་སློབ་དེ་གཉིས་ཀྱི་
• 218 •



སྤྱན་སྔར་འདུལ་བ་དང་ཕར་ཕྱིན། དགྱེས་རྡོར། བརྟག་གཉིས་
བཅས་མདོ་སྔགས་ཀྱི་ཟབ་ཆོས་མང་དུ་གསན། ཁྱད་པར་ཀོང་པོའི་
ཕྱོགས་སུ་བྱོན་ནས་རྒྱལ་དབང་ཀརྨ་པ་བདུན་པ་ཆོས་གྲགས་རྒྱ་་་་
མཚོའི་ཞབས་དྲུང་དུ་གསང་སྔགས་ཟབ་མོའི་ཉིང་བཅུད། ཚེ་
གཅིག་སངས་རྒྱས་འགྲུབ་པའི་མྱུར་ལམ་མཐར་ཐུག ཟབ་མོ་ནང་
དོན་དང་རླུང་སེམས་དབྱེར་མེད་སྐོར་གྱི་ཁྲིད་རྒྱས་པ་གསན་ཅིང་་་་་
ཉམས་ལེན་ཡང་རྟགས་ཐོན་པར་མཛད། གཞན་ཡང་སྟག་ལུང་པ་
དང་། གྲམ་པ་བཀའ་བཅུ་པ། རྟོགས་ལྡན་ལྷ་བཙུན་པ།
བསོད་ནམས་བཟང་པོ་སོགས་མཁས་གྲུབ་གཉིས་ལྡན་གྱི་དགེ་བའི་་་
བཤེས་གཉེན་མང་པོར་བསྟེན་ནས་ཐུན་མོང་དང་ཐུན་མོང་མིན་་་་་
པའི་རིག་གནས་མཐའ་དག་ལ་མཁས་པའི་མཐར་སོན། ཆོས་དང་
འཇིག་རྟེན་གང་ཐད་ནས་གཞན་དྲིང་མི་འཇོག་པའི་སྤོབས་པ་རྒྱུད་་
ལ་འཁྲུངས། མོན་ཡུལ་དུ་ཕེབས་ནས་མོན་སྲིབས་ལྷ་ཁང་གསར་དུ་
བཏབ། མོན་པའི་གྲྭ་བཙུན་སུམ་ཅུ་ཙམ་བསྡུས།
ཁོང་གི་ཡབ་དགྲ་ཟླས་བཀྲོངས་པའི་རྗེས་སུ་ཡུམ་ཡང་མི་་་
རིང་བར་འདས། ཁོང་མིང་སྲིང་གསུམ་ཡོད་པ་ཡང་ཕྱོགས་སོ་སོར་
གྱེས་པས་སྐྱོ་བ་ཚད་མེད་འཁྲུངས། ཁྱིམ་གཞིས་འཛིན་རྒྱུའི་དགོངས་
འདུན་རྩ་བ་ནས་ཐོར། ཁོང་གི་རང་རྣམ་དུ། ཕ་རིན་ཆེན་བཟང་
པོ་དེ་ནི་འདས་སོང་། མ་རྒན་མགོན་མོ་སྐྱིད་དེ་ཡང་འདས། ཀུན་
• 219 •



ལེགས་ཕ་བུ་གནམ་ས་ལུང་སྐྱོག་ལ་ཡོང་བའི་ཁོ་ཐག་དེ་ཆད་སོང་། །
རྒྱལ་ཁམས་གང་ལ་འགྲོ་རུང་བར་ཆད་ལས་སྲུངས་ཤིག་འབྲུག་པའི་
ཆོས་སྐྱོང་ཞེས་གསུངས། རང་གི་གཞིས་འཁོར་བ་དོར་ནས་དབུས་
གཙང་གི་ས་ཆ། ལྷོ་མོན། མངའ་རིས། དྭགས་ཀོང་། ལྷ་
ས། གཞིས་རྩེ། གཞན་ཡང་དགོན་སྡེ་དང་དབེན་པའི་རི་ཁྲོད་
སོགས་གནས་ངེས་མེད་དུ་བྱོན་ནས་བརྟུལ་ཞུགས་ཀྱི་སྤྱོད་པ་ཁོ་ན་་་་
མཛད། སྐུ་ཆས་ཀྱང་སྐྱ་ཆས་དང་སེར་ཆས། ཕོ་ཆས་དང་མོ་
ཆས། རྔོན་ཆས་དང་གདོལ་པའི་ཆས་སོགས་ངེས་པ་མེད་པའི་
ཚུལ་མཛད། སྐབས་དེར་མི་མང་ཆེ་བས་ཁོང་གྲུབ་ཐོབ་རེད་ཟེར་
ནས་དད་པ་བྱེད། མི་འགས་སྨྱོན་པ་རེད་ཟེར་སྨད་པར་བྱེད། ཁོང་
གིས་རིག་མ་ཞིག་བཞེས་པ་དེར་ཚེ་དབང་འཛོམས་ཟེར། སྣེ་གདོང་
དཔོན་གྱིས་ཁང་པ་དང་ས་ཞིང་ཅུང་ཟད་གནང་ནས་བར་སྐབས་་་་་
ཤིག་དེར་གཞུགས། སྲས་ཞིང་སྐྱོང་འབྲུག་གྲགས་ཞེས་པ་
འཁྲུངས། འོན་ཀྱང་ཁོང་ནི་འཇིག་རྟེན་ཐ་མལ་པ་ལྟར་བསྡད་ས་
གཅིག་ཏུ་བསྡད་ནས་ལྟོ་གོས་འཛོམས་པ་ཙམ་གྱིས་ཡིད་ཚིམ་པ་ཞིག་
མིན་པར། ཡུལ་ཀུན་ཏུ་བྱོན་ཏེ་ཆོས་དང་འཇིག་རྟེན་ཀུན་ལ་ཞིབ་
དཔྱད་ཟབ་མོ་མཛད། ཁོང་གང་དུ་བྱོན་པའི་ཡུལ་གྲུ་རྣམས་སུ། །
བླ་སྤྲུལ་དང་། དགེ་བཤེས། སྔགས་པ་སོགས་སྟོན་པ་ཤཱཀྱ་ཐུབ་
པའི་རྗེས་འཇུག་ཏུ་ཁས་འཆེ་བ་འགའ་ཞིག་གིས། དཀོར་ནག་ཟ་
• 220 •



བ་དང་། དཔོན་ཚུགས་འཛིན་པ། ནོར་ཕྱིར་ཆོས་འཚོང་བ།
གྲུབ་མཐའ་ཕྱོགས་རིས་གྱི་རྩོད་པ་བྱས་ཏེ། ཐ་ན་སེར་དམག་
བསྡུས་ནས་དམག་འཁྲུག་རྒྱག་པ་སོགས་ཆོས་མིན་གྱི་བྱ་བ་ངན་པ་་་
མང་པོ་ཞིག་གཟིགས་པས་ཐུགས་སྐྱོ་ཞིང་ཞེན་པ་གཏིང་ནས་ལོག །
ཁོང་གི་གསུང་ཐོར་བུར། དཀའ་ཐུབ་སྡུག་སྒུར་འཛུགས་པའི་ཆོས་
པ་དཀོན། །དཀོར་ནག་རབ་འབྲིང་ཐ་གསུམ་ཟ་བ་མང་། །ཆོས་
པར་མིང་བཏགས་ཆོས་མིན་རྐྱང་པ་སྤྱོད། །བླ་མར་མིང་བཏགས་
དཔོན་ཚུགས་རྐྱང་པ་འཛིན། །སྒོམ་ཆེན་མིང་བཏགས་ལྐོག་ཉལ་
བཙུན་མའི་ཁྱོ། །རྟོགས་ལྡན་མིང་བཏགས་ཐོ་ཅོའི་ཧར་སྤྱོད་བྱེད། །
སོགས་གསུངས་ནས་དོན་གསལ་ལ་ཚིག་རྣོན་པོས་དགག་རྒྱག་ནས་་་
སྨིན་མཛད།
གྲྭ་ས་འགའ་ཞིག་ཏུ་ཐུབ་པའི་དགོངས་དོན་ཚུལ་བཞིན་་་་་
ཉམས་ལེན་མི་བྱེད་པར་ཚིག་གི་རོལ་རྩེད་ཁོ་ནས་མི་ཚེ་གྲོན་པར་་་་་
བྱེད་མཁན་དག་ལ་ཟུར་ཟའི་ཚིག་འདི་ལྟར་གསུང་སྟེ། ཁོང་གི་
རྣམ་ཐར་ཁ་པར། ཡང་གཅིག་མཚན་ཉིད་པའི་གྲྭ་སར་ཕྱིན། །
ཚིག་གི་རྐྱལ་ཀོག་འཁུར་ནས་ཡོངས། །དོན་གྱི་རྩམ་པ་ཕོ་ནས་
ཡོངས། །ཀུན་ལ་ཁྱད་གསོད་བྱེད་ཀྱིན་ཡོངས། །ཆོས་སྤོང་རྟ་ལ་ཞོན་
ནས་ཡོངས། །དོན་སྟོར་སྟོང་རྒྱུགས་བྱེད་ཀྱིན་ཡོངས། ཞེས་
གསུངས། སློབ་དཔོན་འགས་ཆོས་འཆད་པ་ནི། སངས་རྒྱས་ཀྱི་
• 221 •



བསྟན་པ་སྤེལ་བ་དང་སེམས་ཅན་ལ་ཕན་པའི་ཆེད་དུ་མིན་པར།
རང་ཉིད་ལ་གོ་ས་དང་། སྙན་གྲགས་དང་རྒྱུ་ནོར་སོགས་ཐོབ་པའི་
ཆེད་དུ་ཡིན་པ་དེ་དག་ལ་རྣམ་ཐར་དུ་འདི་ལྟར། ད་ལྟ་ཆོས་
འཆད་པ་འདི་ཀུན། ཆོས་ནོར་ཕྱིར་འཚོང་། ཕན་སེམས་མེད་
པའི་ལྟོ་གོས་ཀྱི་ཕྱིར་ཆོས་ཤོད་པ་ལ། ཤཱཀྱ་ཐུབ་པས་ཚེ་ཕྱི་མར་
བཀའ་ཆད་བཀའ་དྲིན་སྐྱོང་བར་ཞུ་ལགས། ཞེས་གསུངས་ནས་
དམོད་པ་བོར། མདོར་ན་སྐབས་དེར་ཁོང་གང་དུ་བྱོན་པའི་ས་
གནས་ཀུན་ཏུ་ཆོས་པའི་མིང་ཁྱེར་ནས་འཇིག་རྟེན་ཁོ་ན་སྒྲུབ་པ་་་་
དང་། སྤྱི་དོན་ལ་བསྙད་བཏགས་ནས་སྒེར་དོན་སྒྲུབ་པ། ལས་
འབྲས་མི་བརྩི་བ། ཁ་བཤད་དང་ལག་ལེན་འགལ་བ་ཕན་ཚུན་
མགོ་བསྐོར་དང་གཡོ་སྒྱུ་བྱེད་པ་སོགས་མི་རྣམས་ཀྱི་བར་ཚུལ་དང་མི་
མཐུན་པའི་སྤྱོད་ངན་ཞིག་ཁྱབ་ཡོད་པ་དེ་ལ་ཐུགས་མ་རངས་པར། །
ཁོང་གིས་སྐུ་ཚེ་ཧྲིལ་པོར་གནས་ཚུལ་ངན་པ་དེ་དག་ལ་དགག་རྒྱག་་་
དང་མཚང་བརྟོལ་མཛད་པ་ཁོ་ནས་དུས་འདའ་བར་མཛད་དོ།།
ཁོང་གི་གསུང་རྩོམ་རྣམས་ནི། རྒྱ་གཞུང་རྣམས་ལ་ལད་
མོ་བྱས་ནས་ཐོག་མར་མཆོད་བརྗོད། དེ་ནས་བརྩམ་པ་དམ་
བཅའ་བ། གཞུང་དངོས་ལ་ཡང་ལེའུ་དང་ས་བཅད་མང་པོ་
བཀོད་པ། མཇུག་བསྔོ་བ་དང་མཛད་བྱང་སོགས། ནང་དོན་
ཆུང་ངུ་རེ་ལའང་ཚིག་ཚོགས་མང་ཐག་ཆོད་པ་བྲིས་ནས་གླེགས་བམ་
• 222 •



མང་པོར་ལོང་བར་བྱས་ཏེ་མཁས་ཉམས་དང་ཆེར་རློམ་བྱས་པ་མིན་
པར། དེ་ལས་ལྡོག་སྟེ། མགུར་མ་དང་། གླུ་རྟ། བྲོ་གཞས།
བོན་པོའི་འདོན་རྟ། ཀ་བཤད། འཕྲིན་ཡིག སྒྲུང་ཐུང་
སོགས་བོད་རང་གི་སྔར་ཡོད་གོམས་སྲོལ་གྱི་རྣམ་པ་ལྟར་བྲིས་ཤིང་་་་
ཚིག་ཀྱང་ཕལ་སྐད་ཐོག་ནས་བྲིས་ཡོད་སྟབས་ཚང་མས་གོ་སླ་བ་་་་་
དང་། ནང་དོན་ཡང་སྐབས་དེའི་འཚོ་བ་དངོས་དང་སྦྲེལ་ཞིང་།
མིག་མཐོང་ལག་ཟིན་དུ་བྱུང་བའི་ཚུལ་མིན་གྱི་བྱ་ངན་མཐའ་དག་ལ་
དགག་པ་རྒྱབ་ཡོད་པས་ཀུན་གྱིས་བཀུར་བར་བྱེད་ཅིང་། གསུང་
མང་པོ་ཞིག་མང་ཚོགས་ཀྱི་ངག་རྒྱུན་དུ་ད་བར་ཁྱབ་ཡོད་པ་རེད། །
ཁོང་གི་རང་རྣམ་ཀ་པར། རང་གི་རྣམ་ཐར་རང་གིས་བྲིས་པ་
འདི། །ཚུར་མཐོང་སྐྱེ་བོའི་ཡ་མཚན་མིན་ན་ཡང་། །གཞན་གྱིས་
བདག་གི་སྐྱོན་ཡོན་མི་རྟོགས་པས། །སྐྱོན་བཏོན་ཡོན་ཏན་ཟེད་པའི་
ཚུལ་དུ་བཤད། །ཅེས་གསུངས་ནས་རང་སྐྱོན་འདོན་པའི་ཟོལ་གྱིས་
སྤྱི་ཚོགས་ཐོག་གི་དྲང་བདེན་མིན་པའི་བྱ་བ་སྣ་ཚོགས་དང་ཁྱད་པར་
ཆོས་པ་རྫུན་མ་ཚོས་ཆོས་པའི་མིང་ཐོག་ནས་ཆོས་འགལ་གྱི་བྱ་སྤྱོད་
ངན་པ་བྱས་པ་རྣམས་ལ་ཟུར་ཟ་དང་དགག་རྒྱག་ཁོ་ན་མཛད་པ་་་་་
རེད། སྐབས་དེར་དབུས་གཙང་གི་གནས་ཚུལ་ནི་གཙང་གི་སྐུ་
དྲག་རིན་སྤུངས་པས། གཙང་དམག་ལ་བརྟེན་ནས་རབ་བྱུང་
བརྒྱད་པའི་ས་རྟ་（༡༤༩༨）ལོར་དབུས་དབང་འོག་ཏུ་བཅུག་ནས་
• 223 •



རབ་བྱུང་དགུ་པའི་མེ་གླང་( ༡༥ ༡༧)ལོའི་བར་ལོ་ཉི་ཤུ་ཙམ་དབུས་
གཙང་གཉིས་སུ་དབང་བསྒྱུར་ཞིང་ཕག་གྲུ་སྡེ་སྲིད་ཀྱིས་དབུས་་་་་་
དམག་ལ་བརྟེན་ནས་གཙང་དམག་བསྐྲད་དེ་མེ་གླང་ལོ་ནས་བཟུང་
དབུས་གཙང་གི་ས་ཆ་རིན་སྤུངས་པ་དང་ཕག་གྲུ་གཉིས་ཀྱིས་བཅད་
བཟུང་བྱས། དབུས་གཙང་གཉིས་ཀྱི་བར་དམག་འཁྲུག་ཆེ་ཆུང་
ཐེངས་མང་བྱུང་བས། མངའ་འབངས་ལ་བདེ་འཇགས་གཏན་ནས་
མེད་པ་དང་། ཁྱད་པར་ནང་པའི་གྲུབ་མཐའ་སོ་སོས་ཀྱང་དཔོན་
པོ་རེ་ལ་རྒྱབ་རྟེན་བཅོལ་ནས། ནང་ཁུལ་འཁྲུག་རྩོད་རྒྱུན་དུ་བྱེད་
བཞིན་ཡོད་པར་བརྟེན་བོད་མི་རིགས་འདི་མཐུན་སྒྲིལ་མེད་ཐོག་་་་་་
དུས་ཟིང་གི་མེ་འོབས་སུ་ལྷུང་ནས་སྡུག་བསྔལ་ཚོད་མེད་མྱོང་དགོས་
ཐུགས། གནས་ཚུལ་འདི་འདྲའི་འོག ས་གནས་དང་གྲུབ་མཐའ་
གང་གི་ཕྱོགས་སུ་ཡང་མ་ལྷུང་བར། བོད་འབངས་སྤྱིའི་ཕྱོགས་སུ་
ལངས་ཏེ། སྤྱི་ཚོགས་ཀྱི་ལམ་ལུགས་ངན་པ་མཐའ་དག་དང་འཐབ་
རྩོད་བྱས་ཏེ་སྐུ་ཚེ་འདའ་བར་བྱེད་མཁན་གྱི་དཔའ་བོ་འབྲུག་པ་ཀུན་
ལེགས་ལྟ་བུ་ནི་བོད་ཀྱི་ཆོས་པའི་ནང་ཤིན་ཏུ་དཀོན་པས་ཁོང་ལ་་་་་
ངེས་པར་བསྟོད་བསྔགས་བྱེད་འོས་པ་མ་ཚད། ཁོང་གི་གསུང་རྩོམ་
རྣམས་ལ་གོ་རིམ་ལྡན་པར་བརྟག་དཔྱད་བྱས་ན། སྐབས་དེའི་
དབུས་གཙང་གི་སྤྱི་ཚོགས་ཀྱི་གནས་ཚུལ་གང་འདྲ་ཡིན་པ་གསལ་་་་་
པོར་རྟོགས་ཐུབ་བོ།།
• 224 •



ཁོང་དགུང་གྲངས་དོན་བཞིར་ཕེབས་པ་རབ་བྱུང་དགུ་་་་་
པའི་ས་ཕོ་བྱི་བའི་( ༡༥༢༨)ལོར་འདས་པ་ཡིན་ནམ་སྙམ་ཡང་རྣམ་
ཐར་དུ་ནམ་འདས་པ་མི་གསལ་བས་ཐུགས་དཔྱད་མཛད་གྲུབ་ཞུ།
འདས་རྗེས་སྲས་ཞིང་སྐྱོང་འབྲུག་གྲགས་ནས་གདུང་རུས་སྟོད་ལུང་
ལམ་འཕར་དགོན་གྱི་དངུལ་གྱི་མཆོད་རྟེན་དུ་དྲངས་ནས་བཞུགས་་་
སུ་གསོལ་བ་རེད། །
ཁོང་གི་གསུང་ནི་མི་རྣམས་ཀྱི་ངག་ནས་བརྒྱུད་པ་དང་སྒེར་
གྱི་ལག་ཏུ་ཐོར་བ་སོགས་ཤིན་ཏུ་མང་པོ་ཞིག་ཡོད་པར་གྲགས་ཀྱང་
མི་རིགས་དཔེ་མཛོད་ཁང་དུ་ཕྱོགས་བསྒྲིགས་བྱས་ནས་པར་དུ་་་་་
བསྐྲུན་པའི་ཆོས་ཚན་རྣམས་ཀ་ཁའི་གོ་རིམ་ལྟར་བྱས་པའི་པོ་ཏི་ཆེ་་་
ལེགས་ཤིག་མ་གཏོགས་བཞུགས་མེད།།
རྒྱལ་བ་དགེ་འདུན་རྒྱ་མཚོའི་རྣམ་
ཐར་མདོར་བསྡུས།
ཏཱ་ལའི་བླ་མ་སྐུ་ཕྲེང་གཉིས་པ་རྗེ་དགེ་འདུན་རྒྱ་མཚོ་ནི་་་
གཙང་རྟ་ནག་ཏུ། ཡབ་ཀུན་དགའ་རྒྱལ་མཚན་དང་། ཡུམ་ཀུན་
• 225 •



དགའ་བཟང་མོ་གཉིས་ཀྱི་སྲས་སུ། རབ་བྱུང་བརྒྱད་པའི་མེ་སྤྲེལ་
（༡༤༧༦)ལོར་སྐུ་བལྟམས། དགུང་ལོ་བཅུ་གཅིག་ཏུ་ཕེབས་
སྐབས་བཀྲ་ཤིས་ལྷུན་པོའི་གདན་སར་ཁྲི་འདོན་ཐོག་མཛད་སྒོ་་་་
ལེགས་པར་བསྐྱངས།
མེ་རྟ་ལོར་པཎ་ཆེན་ལུང་རིགས་རྒྱ་མཚོའི་མདུན་ནས་དགེ་
བསྙེན་གྱི་སྡོམ་པ་བཞེས། མཚན་དགེ་འདུན་རྒྱ་མཚོ་ཞེས་གསོལ།
ལོ་དེ་རང་གི་དགུན་ཆོས་སྐབས་གནས་རྙིང་ཀུན་དགའ་བདེ་ལེགས་་
པས་མཁན་པོ་དང་། པཎ་ཆེན་ལུང་རིགས་རྒྱ་མཚོས་སློབ་དཔོན་
མཛད་དེ་དགེ་ཚུལ་གྱི་བསླབ་པ་བཞེས་ཤིང་། གནས་རྙིང་པའི་
ལུགས་ཀྱི་མགོན་པོ་འཁོར་བརྒྱད་ཀྱི་རྗེས་གནང་སོགས་ཆོས་བཀའ་་་
འགའ་ཞིག་གསན། ཚད་མ་རྣམ་འགྲེལ་གྱི་གཞུང་གསན་སྦྱོང་
མཛད། དེ་རྗེས་པཎ་ཆེན་ཡེ་ཤེས་རྩེ་མོ་བཀྲ་ཤིས་ལྷུན་པོའི་གདན་
སར་ཕེབས་པ་ཡོངས་འཛིན་དུ་བསྟེན་ནས་མདོ་སྔགས་ཀྱི་དབང་་་་་
ལུང་མང་པོ་གསན། དགུང་ལོ་བཅུ་དྲུག་ཙམ་ལ་སྙན་ངག་གི་གཞུང་
ལ་སློབ་གཉེར་ལེགས་པར་མཛད་དེ་བློ་གྲོས་ཀྱི་སྣང་བ་ཐོགས་པ་མེད་
པར་རྒྱས་ནས་རྗེ་ཙོང་ཁ་པ་སོགས་ལ་སྙན་ངག་གི་ཚིག་རྒྱན་ལ་་་་་་
བརྟེན་ནས་བསྟོད་པ་བརྩམས་པའི་དབུ་ཚུགས། །
དེ་ནས་རྒྱལ་རྩེ་དཔལ་འཁོར་ཆོས་སྡེ་སོགས་ལ་ཕེབས། དེ་
• 226



སྐབས་སྣར་ཐང་གི་མཁན་པོ་རྒྱལ་བ་གྲགས་པས་དགེ་འདུན་རྒྱ་་་་ བ
མཚོའི་ཡབ་ལ་ཧ་ཅང་མི་མཉེས་པའི་དབང་གིས། མི་འདིའི་བུ་ལ་
ཐམས་ཅད་མཁྱེན་པའི་སྐུ་སྐྱེ་མི་ཡོང་ཟེར་བ་སོགས་ཀྱིས་བཀྲ་ཤིས་་་ ་
ལྷུན་པོར་བཞུགས་བཟོད་མི་བདེ་བའི་གནས་ཚུལ་བྱུང་ཡོད་ཀྱང་།
བཟོད་པའི་གོ་ཆ་སྙིང་པོར་འཛིན་ཏེ་བཞུགས་བཞིན་པའི་སྐབས་་་་་
འབྲས་སྤུངས་པའི་གདན་རབས་བརྒྱད་པ་འཇམ་དབྱངས་ལེགས་པ་
ཆོས་འབྱོར་སོགས་ཀྱིས་དབུས་ཕྱོགས་སུ་སྤྱན་དྲངས། དགུང་ལོ་བཅུ་
དགུ་བཞེས་སྐབས་བཀྲ་ཤིས་ལྷུན་པོ་ནས་དབུས་སུ་བཏེགས་ཏེ་་་་
དཔལ་ལྡན་འབྲས་སྤུངས་སུ་ཕེབས། ལོ་གསུམ་རིང་འཇམ་དབྱངས་
ལེགས་ཆོས་ཀྱི་དྲུང་ནས་ཕར་ཚད་དང་། འདུལ་མཛོད། མངོན་པ་
གོང་འོག མདོ་སྡེ་རྒྱན་སོགས་ནང་དོན་རིག་པའི་གཞུང་ལུགས་དུ་
མའི་མཛུབ་ཁྲིད་དང་། རྗེ་ཡབ་སྲས་ཀྱི་བཀའ་འབུམ་སོགས་དབང་
ལུང་མང་པོ་ཞིག་ལེགས་པར་གསན།
་ དགུང་ལོ་ཉི་ཤུའི་ཐོག་གནས་རྙིང་ཀུན་དགའ་བདེ་ལེགས་་
ཀྱིས་མཁན་པོ་དང་། འཇམ་དབྱངས་ལེགས་ཆོས་ཀྱིས་ལས་སློབ་
མཛད་དེ་བསྙེན་རྫོགས་ཀྱི་སྡོམ་པ་བཞེས། བྱང་རྭ་སྒྲེང་དུ་བྱོན་ནས་
རྟེན་རྣམས་མཇལ། དེ་ནས་ལྷོ་ཁ་བསམ་ཡས་དང་། འཕྱོངས་རྒྱས།
རྩེད་ཐང་སོགས་ལ་ཞབས་ཀྱིས་བཅགས་ཏེ་དམ་པའི་ཆོས་ཀྱི་སྦྱིན་པ་
ཚད་མེད་བསྩལ།
•227 •



དགུང་ལོ་ཉེར་ལྔར་ཕེབས་དུས་ནང་ས་བྲག་དཀར་བ་སྲིད་
ཆོས་རྒྱལ་པོས་མཐུན་རྐྱེན་སྦྱར་ཏེ་བྲག་ཡེར་པར་དྲང་ངེས་རྣམ་་་་་
འབྱེད་ཀྱི་དཀའ་འགྲེལ་དང་གྲུབ་མཐའ་སྤྱིའི་རྣམ་བཞག་ཅིག་བཀའ་
རྩོམ་མཛད། ལྷོ་ཁ་ཁུལ་རིན་ཆེན་སྒང་དུ་མཁས་གྲུབ་ནོར་བཟང་རྒྱ་
མཚོའི་མདུན་ནས་དུས་འཁོར་རྒྱུད་འགྲེལ་གྱི་རྩིས་ཆ་ལག་ཡོངས་་་་་
རྫོགས་དང་། དེ་ཉིད་ཀྱིས་མཛད་པའི་དུས་འཁོར་སྤྱི་དོན་གྱི་བཤད་
ལུང་སོགས་དབང་བཀའ་མང་པོ་གསན། རྗེ་དགེ་འདུན་རྒྱ་མཚོ་
རང་ཉིད་ཀྱིས་བརྩམས་པའི་དྲང་ངེས་རྣམ་འབྱེད་ཀྱི་དཀའ་འགྲེལ་་་
སོགས་བརྩམས་ཆོས་མང་པོ་སྤྱན་ལམ་དུ་ཕབ་པས་ཐུགས་ཀྱི་བུམ་་་་་
བཟང་གང་བས་དགྱེས་པ་ཆེན་པོར་གྱུར། །
སླར་ཡང་རྭ་སྒྲེང་དུ་ཐེངས་གཉིས་པ་ཕེབས་ཏེ་བཀའ་་་་
གདམས་པའི་གནས་རྣམས་མཇལ། གཉལ་སྨད་ནང་སོ་རིན་ཆེན་
དཔལ་བཟང་གིས་གདན་དྲངས་པ་བཞིན་གཉལ་སྡེ་དྲུག་གི་དགོན་་་
སྡེའི་དགེ་འདུན་ཆིག་སྟོང་ཙམ་འདུས་པའི་ལུང་ར་ཆེན་མོའི་གྲལ་་་་
དབུར་ཕེབས་ནས་ཆོས་བཀའ་ཟབ་རྒྱས་བསྩལ་བས་དགེ་འདུན་ཀུན་
ཡིད་འཕྲོག་པར་གྱུར། ནང་སོ་ཚེ་དབང་པས་མཐུན་རྐྱེན་སྦྱར་ནས་
ཙ་རིའི་གནས་རྣམས་མཇལ་བར་ཕེབས། ལྷོ་བྲག་ཁུལ་དང་། རྩེད་
ཐང་། ཤེལ་བྲག་སོགས་ལ་བྱོན་ནས་སྐྱ་སེར་མང་པོར་མདོ་སྔགས་ཀྱི་
ཆོས་བཀའ་དུ་མ་བསྩལ་ཏེ་ར་སྒྲེང་དུ་ཐེངས་གསུམ་པ་ཕེབས། རེ་
• 228 •



ཞིག་སྐུ་མཚམས་སུ་བཞུགས་ཏེ་སྒྲུབ་པ་ཉམས་ལེན་མཛད། དེ་ནས་
དྭགས་པོ་ཁུལ་དུ་ཞབས་བཅགས་ཏེ་སྒྲོམ་མདའ་དགོན་གསར་ལ་་་་་
དགའ་ལྡན་ཆོས་གླིང་ཞེས་མིང་འདོགས་པར་མཛད། །
དགུང་ལོ་སོ་བཞིར་ཕེབས་པའི་ས་སྦྲུལ་（༡༥༠༩）ལོ་ལ་་་
རྒྱལ་མེ་ཏོག་ཐང་དུ་དགོན་པ་འདེབས་པའི་རེ་འདུན་བྱུང་བ་བཞིན་
གནས་དེ་ཉིད་དུ་ཞབས་ཀྱིས་བཅགས་ཏེ་ས་འདུལ་སོགས་མཛད། །
གཙུག་ལག་ཁང་དངོས་གཞི་དང་། གཙང་ཁང་སོགས་ཁྱོན་ཀ་ཆེན་
བརྒྱད་ཅུ་ཐམ་པའི་རྒྱ་ཁྱོན་གྱི་གྲམ་བཏིང་། ལོ་དེའི་དབྱར་ཁར་འདུ་
ཁང་གི་ཐོག་ཡོངས་རྫོགས་ཕུབ་ཐུབ་པ་བྱུང་སྟེ་དགོན་དེར་གནས་་་་་
བཅའ་ཞིང་། ཆོས་འཁོར་རྒྱལ་ལུང་རིགས་སྨྲ་བ་སུམ་བརྒྱའི་ཚོགས་
རྣམས་ལ་ཆོས་ཀྱི་འཁོར་ལོ་བསྐོར་བར་མཛད་པས་ཀུན་དགའ་བས་་
རོལ་བར་གྱུར། །
དེ་ནས་པཎ་ཆེན་ཡེ་ཤེས་རྩེ་མོས་གཟེངས་བསྟོད་ཀྱི་ཞུ་ཡིག་
དང་། བཀྲ་ཤིས་ལྷུན་པོའི་གདན་སར་ཅིས་ཀྱང་ཕེབས་དགོས་པའི་
ཞུ་ནན་བྱུང་བར་བརྟེན། སྔར་གྱི་གནས་ཚུལ་རྣམས་ཐུགས་སུ་མ་
བཏགས་པར་བཀྲ་ཤིས་ལྷུན་པོར་བྱོན། གདན་ས་འཛིན་སྐྱོང་གནང་
དགོས་ལུགས་ཡེ་ཤེས་རྩེ་མོས་ནན་གྱིས་གསོལ་རུང་རེ་ཞིག་ཙམ་ལས་
རྒྱུན་རིང་བཞུགས་རྒྱུའི་ཐུགས་མོས་མེད་པས་གནད་སྐབས་རིང་དགེ་
འདུན་འདུས་ཚོགས་ཉིས་སྟོང་སྐོར་ལ་ཚད་མའི་གཞུང་འཆད་ཉན་་་་
• 229 •



དང་། བཀའ་གདམས་གླེགས་བམ་སོགས་ཀྱི་ཆོས་བཀའ་མང་དུ་
བསྩལ་ནས་དགེ་འདུན་རྣམས་ཀྱི་ཡིད་ཀྱི་ཤིང་རྟ་ཆོས་ཀྱི་ནོར་བུས་་་
གང་བར་མཛད་དེ། སླར་ཡང་ཆོས་འཁོར་རྒྱལ་དུ་ཕེབས། དྭགས་
ཀོང་ཁུལ་ཕལ་ཆེར་དུ་ཕེབས་ནས་ཆོས་སྦྱིན་གྱིས་བཀང་བར་མ་་་་
ཟད། ཀོང་པོ་རྒྱ་མདའ་ཁུལ་དུ་ཡོད་པའི་རི་ཁ་བ་དང་། སང་སིང་
དགོན་གཉིས་ཕན་ཚུན་མ་མཐུན་པའི་འགལ་རྐྱེན་བསལ་ནས་མཐུན་
སྡེབས་ལུགས་ལེགས་སུ་བསྐྱངས།
སླར་བཀྲ་ཤིས་ལྷུན་པོར་ཕེབས་ཏེ་གཙང་ཕྱོགས་ཡུལ་གྲུ་་་
མང་པོར་ཆོས་སྦྱིན་གྱིས་ཚིམ་པར་མཛད། མེ་གླང་
（༡༥ ༡༧）ལོར་ཕག་གྲུ་སྡེ་སྲིད་ངག་དབང་བཀྲ་ཤིས་གྲགས་པ་་་་
དང་། འབྲས་སྤུངས་ཆོས་རྗེ་ལྷ་རི་པ། འབྲས་སྤྱི་སོ་བཅས་ནས་
གདན་ས་འབྲས་སྤུངས་ཀྱི་ཁྲི་ལ་ཞབས་སོར་འཁོད་དགོས་པའི་་་་
གསོལ་བ་ནན་གྱིས་བཏབ། ལོ་འདིའི་ཟླ་བ་བཞི་པར་དཔལ་ལྡན་
འབྲས་སྤུངས་ཀྱི་གདན་ཁྲིར་ཕེབས་ཤིང་། འཆད་རྩོད་རྩོམ་གསུམ་
གྱིས་དུས་འདའ་བར་མཛད་ནས་ཆོས་སྡེ་འཛིན་སྐྱོང་མཛད།
སྔ་སོར་ལྷ་སའི་སྨོན་ལམ་ཆེན་མོ་ལོ་ངོ་བརྒྱད་ཅུ་གྱ་གསུམ་་
གྱི་རིང་འབྲས་སྤུངས་ཁོ་ནས་འཛིན་སྐྱོང་ཐོག་ སེར་འབྲས་དགེ་་་་
གསུམ་གྱི་དགེ་འདུན་རྣམས་འདུ་ཚོགས་མཛད་བཞིན་པ་དེ་ལྟར་་་་་
• 230



ཡང་། ས་རྟ་（༡༤༩༨）ལོར་སྡེ་གཟར་སྐབས་འབྲས་སྤུངས་པའི་
སྦྱིན་བདག་གཙོ་བོ་སྣེའུ་རྫོང་གི་སྡེ་སྲིད་ལ་ཡོར་འཁྱོམ་བྱུང་རྐྱེན་ལོ་་་
ངོ་ཉི་ཤུ་ཙམ་གྱི་རིང་ལྷ་ས་ཉེ་འདབས་ཀྱི་བཀའ་བརྒྱུད་པ་དང་། ས་
སྐྱ་པ་སོགས་ཀྱི་དགོན་སྡེའི་དགེ་འདུན་ཚང་མ་སྨོན་ལམ་གྱི་ཚོགས་ལ་
འགྲོ་བ་ཞིག་བྱུང་ཡོད། དེ་རྗེས་ཕག་གྲུ་སྡེ་སྲིད་ངག་དབང་བཀྲ་ཤིས་
གྲགས་པའི་སྲིད་དབང་ཉམས་པ་སླར་སོར་ཆུད་བྱུང་བ་དང་། ལྷག་
པར་རྗེ་དགེ་འདུན་རྒྱ་མཚོའི་ལུང་རིགས་ཀྱི་ཡོན་ཏན་ཕུལ་དུ་བྱུང་་་་
བའི་སྙན་གྲགས་དབུས་གཙང་། དྭགས་ཀོང་སོགས་ཕྱོགས་གང་སར་
ཁྱབ་ཆེ་བའི་དུས་སྐབས་དང་འཁེལ་བ་བཅས་ཀྱིས་བོད་ས་སྟག་་་་་
( ༡༥ ༡༨)ལོ་ནས་བཟུང་སླར་ཡང་འབྲས་སྤུངས་པས་སྨོན་ལམ་ཆེན་
མོའི་འཛིན་སྐྱོང་མཛད། གདན་ས་ཆེན་པོ་གསུམ་གྱི་དགེ་འདུན་
རྣམས་སྔར་རྒྱུན་བཞིན་ཚོགས་ལ་ཕེབས། དེ་སྐབས་འབྲས་སྤུངས་
དགོན་པར་དགེ་འདུན་ཆིག་སྟོང་ལྔ་བརྒྱ་སྐོར་དང་། སེ་རར་དགེ་
འདུན་སུམ་བརྒྱ་ཙམ་ལས་མེད་ཚོད། ལོ་འདིར་ཕག་གྲུ་སྡེ་སྲིད་ཀྱིས་
འབྲས་སྤུངས་རྡོ་ཁང་སྔོན་པོ་རྗེ་དགེ་འདུན་རྒྱ་མཚོའི་བཞུགས་་་་་
གནས་སུ་སྦྱོར་འཇགས་མཛད། རྟེན་འབྲེལ་ཆེད་དུ་དགའ་ལྡན་ཕོ་
བྲང་ཞེས་པའི་མིང་བཏགས། དུས་མི་རིང་བར་སེ་ར་ཐེག་ཆེན་གླིང་
ཞོར་འཛིན་མཛད་རྗེས་གྲྭ་ཚོགས་ཀྱང་ཆིག་སྟོང་ཙམ་ལ་འཕེལ་བ་་་་
• 231 •



དང་། བཤད་སྒྲུབ་འཆད་ཉན་ཡང་དར་རྒྱས་སུ་སོང་། །
ལྕགས་གླང་ལོར་མངའ་རིས་རྒྱལ་པོ་འཇིག་རྟེན་དབང་་་་་
ཕྱུག་པད་དཀར་སྡེ་དང་། བློན་པོ་ངག་དབང་རྣམ་རྒྱལ་གཉིས་ཀྱིས་
རིན་པོ་ཆེའི་འབུལ་བ་སྤམ་མཐོ་བ་དང་བཅས་རབ་བྱུང་པ་ངང་པའི་
ཁྱུ་འདྲ་བ་མང་པོ་བཏང་བ་ལ་གཞིར་བྱས་ནས་བཙུགས་པའི་དགོན་
སྡེ་མངའ་རིས་གྲྭ་ཚང་ཞེས་པ་དེའི་མིང་ཡང་དེ་ནས་ཐོགས་པ་ཡིན་་་་
འདུག
དགུང་ལོ་དྲུག་ཅུ་རེ་དྲུག་ཏུ་ཕེབས་པ་རབ་བྱུང་དགུ་པའི་
ལྕགས་གླང་( ༡༥༤༡)ལོར་འབྲས་སྤུངས་སུ་ཞི་བར་གཤེགས། དད་
རྟེན་དངུལ་གདུང་རིན་པོ་ཆེ་འབྲས་སྤུངས་དགོན་པར་བཞུགས། །
གསུང་ཆོས་ནི། བསྟོད་ཚོགས་སྐོར་གྱི་གསུང་འབོར་ཆེན་
དང་། རྣམ་ཐར་སྐོར། ཞལ་གདམས་སྐོར། གསོལ་འདེབས། འཕོ་
བ། ཇ་མཆོད་སྐོར། སྨོན་ལམ་སྐོར་བཅས་པོ་ཏི་གསུམ་མི་རིགས་
དཔེ་མཛོད་ཁང་དུ་བཞུགས་སོ།།
，232 •



ས་ལོ་འཇམ་དབྱངས་ཀུན་དགའ་བསོད་ནམས་
ཀྱི་རྣམ་ཐར་མདོར་བསྡུས།
ས་སྐྱ་ལོ་ཙཱ་བ་འཇམ་དབྱངས་ཀུན་དགའ་བསོད་ནམས་་་
ནི། དྲི་མེད་འཁོན་གྱི་རིགས་ཡབ་དབང་ནམ་མཁའ་བཀྲ་ཤིས་རྒྱལ་
མཚན་དང་། ཡུམ་ཧོར་མོ་ཚེ་བརྟན་གཉིས་ཀྱི་སྲས་སུ་རབ་བྱུང་
བརྒྱད་པའི་ཤིང་མོ་སྦྲུལ་（༡༤༨༥）ལོའི་ཟླ་བ་དྲུག་པའི་ཚེས་ཉེར་་
བརྒྱད་ཉིན་སྐུ་བལྟམས།
ཞག་གྲངས་འགའ་འདས་པ་དང་མི་ཉག་པཎྜི་ཏ་གྲགས་པ་
རྡོ་རྗེས་མཇལ། གཟིགས་མ་ཐག་ཏུ་ནད་མེད་པར་གྱུར་ཅིག་ཅེས་
གསུངས་ནས་སྐུ་པང་དུ་བཞེས། ས་སྐྱ་པའི་བསྟན་པའི་རྩ་བ་ཟིན་པ་
འདུག་གསུངས། མཚན་ལ་རྡོ་རྗེ་རྒྱ་སོག་བཀྲ་ཤིས་རྒྱལ་མཚན་
དཔལ་བཟང་པོར་གསོལ། བླ་མ་ལེགས་པ་བཟང་པོ་ལ་ཡོན་ཏན་
ཐམས་ཅད་ཀྱི་ཕྱི་མོ་འབྲི་ཀློག་བསླབས། བོད་ཡིག་མི་ཐེ་བའི་རྒྱ་གར་
སོགས་ཀྱི་ཡིག་རིགས་དྲུག་དང་། མཁའ་འགྲོའི་ཡི་གེ ཧོར་ཡིག་
གསར་པ་སོགས་ཡིག་རིགས་མང་དུ་སྦྱངས། དགུང་ལོ་དྲུག་བཞེས་
• 233 •



པའི་ཚེ་མི་ཉག་པཎྜི་ཏ་དང་རྒྱ་གར་ཤེས་རབ་རྒྱལ་མཚན་གྱི་དྲུང་དུ་་
དགྱེས་པ་རྡོ་རྗེའི་དབང་སོགས་དབང་ལུང་སྣ་ཚོགས་གསན།
དགུང་ལོ་བཅུ་གཅིག་པ་ཤིང་ཡོས་ལོའི་ཟླ་བ་བཅུ་པའི་་་་་
དཀར་ཕྱོགས་ལ། མཁན་ཆེན་བསོད་ནམས་ལྷུན་གྲུབ་ལ་དགེ་བསྙེན་
གྱི་སྡོམ་པ་བཞེས་པ་དང་། ཐུབ་པ་དགོངས་གསལ་སོགས་བཀའ་
ཆོས་དུ་མ་གསན། ངོར་ཨེ་ཝཾ་ཆོས་ལྡན་དུ་རྗེ་བཙུན་རྡོ་རྗེ་འཆང་
དཀོན་མཆོག་འཕེལ་བས་མཁན་པོ་དང་། གློ་བོ་མཁན་ཆེན་པས་
སློབ་དཔོན་མཛད་ནས་དགེ་ཚུལ་དང་རབ་བྱུང་གི་སྡོམ་པ་བཞེས།
མཚན་འཇམ་དབྱངས་ཀུན་དགའ་བསོད་ནམས་གྲགས་པ་རྒྱལ་་་་་
མཚན་ཞེས་གསོལ། བསླབ་བྱ་ཕྲ་མོའི་ཚུན་ལའང་ཁ་ན་མ་ཐོ་བའི་དྲི་
མས་མ་གོས་པའི་བཙུན་པའི་མཆོག་ཏུ་གྱུར། །
དགུང་ལོ་བཅུ་གཉིས་པ་མེ་ཕོ་འབྲུག་གི་ལོར་མཁན་ཆེན་་་
དཀོན་མཆོག་འཕེལ་དང་ལྷན་ཅིག་ཏུ་སྡེ་སྣོད་མཛིན་པའི་འཁོར་དུ་་
མ་དང་བཅས་ཏེ། ་ ཆོས་རྗེ་ས་སྐྱ་པཎྜི་ཏ་ཆེན་པོའི་ཆོས་ཀྱི་ཁྲི་ལ་
ཕེབས། བསྟན་བཅོས་ཆེན་པོ་ཐུབ་པའི་དགོངས་གསལ་ཉིན་གསུམ་
བར་ལེགས་པར་བཤད་པས། འཁོར་སློབ་ཀུན་དགའ་བའི་དཔལ་ལ་
བཀོད།
དགུང་གྲངས་བཅུ་བཞི་པ་ས་ཕོ་རྟའི་ལོར་གཞི་ཐོག་བླ་བྲང་
གི་གདན་སར་མངའ་གསོལ། བཅོ་ལྔ་པར་དགེས་རྡོར་དང་།
• 234



ཕུར་པ། གུར་མགོན་སོགས་ཀྱི་བསྙེན་སྒྲུབ་སྦྱིན་སྲེག་བཅས་རྒྱུད་
ཀྱི་དགོངས་པ་ལྟར་ལེགས་པར་མཛད། དབོན་ཡོན་ཏན་འབྱུང་
གནས་ཀྱི་མདུན་འདུལ་བ་མདོ་རྩ། རྣམ་འགྲེལ། སྡོམ་གསུམ་རབ་
དབྱེ་སོགས་སྡེ་སྣོད་དུ་མ་ལ་གསན་བསམ་དང་། འབེལ་གཏམ་གྱིས་
གཏན་ལ་འབེབས། ཉིན་ལྟར་ཇ་ཡུན་རེ་ལ་ཤོག་བུ་མད་འ་ཚད་མ་
བདུན་རེ་ཐུགས་འཛིན་གནང་། །
དགུང་ གྲངས་ ཉི་ ཤུ་ རབ་ བྱུང་ བརྒྱད་ པའི་ ཤིང་ ་་་་་
（ ༡༥༠༤）ལོར། མཁན་པོ་དཀོན་མཆོག་འཕེལ་བ་དང་། ལས་
སློབ་སངས་རྒྱས་རིན་ཆེན། གསང་སྟོན་རྭ་སྟོད་ཡོན་ཏན་འབྱུང་
གནས་དང་དགེ་འདུན་བཅུ་ཕྲག་ཕྱེད་ཀྱི་དབུས་སུ་བསྙེན་པར་་་་་
རྫོགས། བསླབ་བྱ་ཕྲ་མོའི་ཚུན་ལའང་བག་ཡོད་མཛད་པས། གང་
ལྗོངས་འདུལ་འཛིན་ཀུན་གྱིས་གཙུག་ཏུ་བཀུར། ཡོངས་འཛིན་
དཀོན་མཆོག་འཕེལ་བའི་དྲུང་དུ་སླར་ཡང་དབུ་མ་ལུགས་ཀྱི་སེམས་་
བསྐྱེད་དང་ལམ་འབྲས་སོགས་དབང་ལུང་ཁྲིད་གསུམ་རྒྱ་མཚོ་ལྟ་བུ་་
གསན། ཞ་ལུ་ལོ་ཙཱ་བ་རིན་ཆེན་ཆོས་སྐྱོང་བཟང་པོ་ལ་སྒྲ་ཀ་ཙན་གྱི་
འགྲེལ་པ་ཡན་ལག་དང་བཅས་པ། སྙན་ངག་མེ་ལོང་མ་དང་། སྡེབ་
སྦྱོར། མངོན་བརྗོད་སོགས་ཐུན་མོང་རིག་གནས་སྐོར་གསན་བསམ་
ལེགས་པར་མཛད། སླར་ཡང་ཆག་ལོ་སོགས་མཁས་གྲུབ་དུ་མ་ལ་
• 235 •



ཡང་སྒྲ་ཚད་བཟོ་གསོ། སྡེབ་སྦྱོར་མངོན་བརྗོད་སོགས་ཐུན་མོང་
རིག་གནས་ཡན་ལག་དང་བཅས་པ་གསན་ཏེ། ཚིག་དོན་མཐའ་
དག་ལེགས་པར་ཐུགས་སུ་ཆུད། ཕྱི་ནང་གི་རིག་པའི་གནས་གང་
ལའང་ཐོགས་པ་མེད་པའི་པཎྜི་ཏ་ཆེན་པོ་གྱུར། རང་གི་ཇི་ལྟར་
རྟོགས་པའི་ཆོས་རྣམས་དཔེ་འཁྱུད་དུ་མ་སོང་བར། རྩེ་གདོང་
དང་། ངོར། ན་ལེནྡྲ། ཆོས་འཁོར་ལྷ་ས་སོགས་དགོན་གནས་མང་
པོར། ཚིག་དོན་གོ་བདེ་ཞིང་ཆོད་ཆེ་བ། དཀའ་བའི་གནས་རྣམས་
དཔྱིས་ཕྱིན་པར་བཀྲོལ་ཞིང་། ཞལ་གསལ་བ། བློ་དང་འཚམས་
པར། ཉིན་མཚན་ཁོར་མོ་ཡུག་ཏུ་འཆད་སྤེལ་གནང་བས་གདུལ་
བྱའི་བློ་གྲོས་ཀྱི་པདྨོ་རྒྱས་ཤིང་། རིག་པའི་གནས་ཀུན་ཁྱབ་གདལ་དུ་
སྤེལ་བར་མཛད། ཁྱད་པར་དུ་དགུང་ལོ་སོ་གཉིས་པ་མེ་བྱི་
(༡༥ ༡༦）ལོར་ན་ལེནྡྲར་གསུང་ངག་རིན་པོ་ཆེ་ལམ་འབྲས་བུ་དང་
བཅས་པས་ཐོག་དྲངས་ཟབ་རྒྱས་ཀྱི་ཆོས་མང་དུ་བསྩལ།
དེ་ནས་མུས་ཀྱི་བསམ་གཏན་ཕུག་ཏུ་ལོ་ཧྲིལ་པོ་གཅིག་སྐུ་་་
མཚམས་བཞུགས། སླར་ཡང་སྦྲུལ་ལོ་ཟླ་བ་དང་པོའི་ཚེས་ཉི་ཤུ་ལ་
རིན་ཆེན་སྒང་བླ་བྲང་གི་གཟིམ་ཁང་དུ་འདག་སྦྱར་མཛད་དེ་ཐུགས་
དམ་ལ་རྩེ་གཅིག་ཏུ་བཞུགས།
དགུང་གྲངས་བཞི་བཅུ་རྩ་དགུར་ཕེབས་ པ་ ཆུ་ སྦྲུལ་་་་་
• 236



（༡༥ ༣ ༣）ལོའི་ཟླ་བ་དྲུག་པའི་ཚེས་བཅུའི་ཉིན་དྲོས་ལ་བླ་བྲང་རིན་
ཆེན་སྒང་ཉིད་དུ་གཟུགས་སྐུ་ཆོས་དབྱིངས་སུ་བསྡུ་བར་མཛད་དོ།།
གསུང་གི་བདུད་རྩི་བཞེས་པའི་སློབ་མའང་། གཅུང་
གྲགས་པ་རྒྱལ་མཚན་སྐུ་མཆེད་དང་། ངག་དབང་ཀུན་དགའ་རིན་
ཆེན་སོགས་བརྒྱ་ཕྲག་དུ་མ་དང་། རིས་མེད་ཆོས་སྡེ་ཁག་གི་མཁན་
པོ་སོགས་གྲང་ལས་འདས།
གསུང་ཆོས་ཀྱང་། རྩ་བའི་བླ་མ་བཞི་ལ་བསྟོད་པ་དང་
གསོལ་འདེབས་སྐོར་དང་། རྗེ་སངས་རིན། གློ་བོ་མཁན་ཆེན་པ་
གཉིས་ཀྱི་རྣམ་ཐར། སྒྲུབ་ཐབས་སོགས་སྣ་ཁ་དོན་དྲུག ལྡེབ་གྲངས་
ལྔ་བརྒྱ་སོ་དགུ་ཡོད་པའི་བྲིས་མ་པོད་གཅིག་མི་རིགས་དཔེ་མཛོད་་་་
ཁང་དུ་བཞུགས་སོ།།
དཔའ་བོ་གཙུག་ལག་ཕྲེང་བའི་
རྣམ་ཐར་མདོར་བསྡུས།
དཔའ་བོ་གཙུག་ལག་ཕྲེང་བ་ནི་ལྷ་ས་སྙེ་ཐང་གི་སྒང་རྒྱུད་
དུ། གདུང་རུས་གཉགས་ཀྱི་རིགས་ཡབ་བླ་མ་དར་དང་། ཡུམ་ལམ་
• 237 •



རྙེད་སྒྲོལ་མའི་སྲས་སུ་རབ་བྱུང་བརྒྱད་པའི་ཤིང་བྱི་( ༡༥༠༤)ལོར་
སྐུ་འཁྲུངས།
དགུང་ལོ་ལྔ་ཕེབས་པ་ཆུ་འབྲུག་（༡༥༠༨）ལོར་དགེ་་་་
བསྙེན་ཆ་ལུང་པས་དཔའ་བོ་ཆོས་དབང་ལྷུན་གྲུབ་ཀྱི་སྐུ་ཕྲེང་གཉིས་
པར་ངོས་འཛིན་ཞུས་ཏེ་བཀའ་བརྒྱུད་ཡོངས་ཀྱི་ཆུ་འགོ་ལྷོ་བྲོ་བོ་ལུང་
གི་གདན་སར་བཀོད། །
དེ་ནས་བླ་མ་རྟོགས་ལྡན་དགེ་འདུན་རྒྱ་མཚོ་ལ་བོད་ཡིག་་་་
འབྲི་ཀློག་སོགས་འཕྲལ་མཁོ་ཀུན་ལ་མཁན་པར་སྦྱངས། དགུང་ལོ་
དགུ་པར་ཀརྨ་པ་ཞྭ་དམར་བཞི་པ་དཔལ་ཆོས་ཀྱི་གྲགས་པའི་དྲུང་་་
ནས་དགེ་བསྙེན་དང་དགེ་ཚུལ་བསྒྲུབས། མཚན་ལ་མི་ཕམ་ཆོས་ཀྱི་
རྒྱལ་པོ་ཞེས་གསོལ། བླ་མ་དེ་དང་དྭགས་པོ་པཎྜི་ཏ་ཆོས་རྒྱལ་
བསྟན་པའི་རྒྱལ་མཚན། དབུས་སྨྱོན་ཧེ་རུ་ཀ་རྣམས་ལ་གསང་
སྔགས་གསར་རྙིང་གི་ཆོས་སྐོར་རྒྱ་ཆེར་གསན། ཁྱད་པར་སྙིགས་
དུས་ཀྱི་ཐམས་ཅད་མཁྱེན་པ་ཀརྨ་པ་ཕྲིན་ལས་པ་ཆེན་པོ་ལ་དགུང་་་་
ལོ་དགུ་ནས་ཉེར་བརྒྱད་བར་དུ་བསྟེན་ནས་མདོ་རྒྱུད་མན་ངག་གི་་་་
ཆོས་རྒྱུན་དུ་མ་བུམ་པ་གང་བྱོའི་ཚུལ་དུ་གསན། དེ་ནས་མཁས་གྲུབ་
བྱེ་བའི་འབྱུང་གནས་ཆོས་གྲྭ་ཆེན་པོ་ལེགས་བཤད་གླིང་དུ་ཕེབས།
བཀའ་ཆེན་བཞི་ལ་སོགས་པ་མཁས་མང་གི་དབུས་སུ་བགྲོ་གླེང་གིས་
གཏན་ལ་ཕབ། ཉིན་ལྟར་གཞུང་ཆེན་རྣམས་ཐུགས་འཛིན་མཛད།
• 238



དགུང་ལོ་ཉེར་གསུམ་པར་ཞྭ་ལུ་ཆོས་སྐྱོང་དཔལ་བཟང་་་་་
གིས་མཁན་པོ་དང་། མཁན་ཆེན་ཆོས་གྲུབ་སེ་གེ་འི་ལས་སློབ། ནམ་
མཁའ་དཔའ་ལྡན་གྱི་གསང་སྟོན་མཛད་དེ། དད་པའི་དགེ་སློང་
བདུན་ཚོགས་ལས་བསྙེན་པར་རྫོགས། དགུང་ལོ་ཉེར་དགུ་པར་ཀོང་
པོར་ཕེབས་སྐབས་ཟིང་པོ་འབུམ་པ་སྒང་དུ་ཀརྨ་མི་བསྐྱོད་རྡོ་རྗེ་་་་
མཇལ། དགོན་གནས་འཁོར་ལོངས་སྤྱོད་ཐམས་ཅད་ཕུལ་ནས་བཅུ་
ཕྲག་རིག་པའི་གནས་ལ་གསན་སྦྱོང་མཛད། ལྷོད་པ་མེད་པའི་
བརྩོན་འགྲུས་ཀྱི་གོ་ཆ་བརྟན་པ་དང་། ཕུལ་དུ་བྱུང་བའི་རྣམ་དཔྱོད་
ཟུང་དུ་འཇུག་པའི་མཐུས། རབ་འབྱམས་ཤེས་བྱ་ཀུན་ལ་བསྲེགས་
བཅད་བརྡར་བའི་གསེར་བཞིན་མི་འཕྲོག་པའི་མཁྱེན་རབ་རྒྱས།
དེའི་ཕྱིར་ཀརྨ་མི་བསྐྱོད་རྡོ་རྗེས་མཚན་ལ་དཔལ་གཙུག་ལག་ཕྲེང་བ་
ཞེས་བཏགས། །
དགུང་ལོ་སོ་བདུན་པ་ནས་བཟུང་ཙ་རིའི་གནས་ནང་་་་་་
དང་། མཁའ་རོའི་གསང་ཕུག་མཚོ་དཀར་ཁྱུང་རྫོང་གི་གནས་
རྣམས་སུ་ལོ་གསུམ་དང་ཟླ་བ་ཕྱེད་དགུའི་བར་སྒྲུབ་པ་ལ་ཞུགས།
གང་ཐོས་པའི་དོན་རྣམས་ཉམས་བཞེས་སུ་གནང་བས། ཚིག་
འཁྲིའི་རྩོད་པ་དང་གོ་བ་འོལ་སྤྱི་ཙམ་མ་ཡིན་པར། རང་རྒྱུད་ཀྱི་
ཉོན་མོངས་འདུལ་བའི་གཉེན་པོ་དང་རྒྱ་ཆེན་འགྲོ་བ་ཡོངས་ལ་ཕན་
བདེའི་རྩ་བ་རུ་རྟོགས།
• 239 •



ལྷོ་གྲོ་བོ་ལུང་གི་མཁར་ལས་ཞིག་གསོས་དང་། སྲས་མཁར་
ལ་རྒྱ་ཕུབས། གཙང་ཁང་དུ་སངས་རྒྱས་རབ་བདུན། ཀུན་
དགའ་བོ། ཕྱག་རྡོར། ཁྲོ་བོ། མར་པའི་སྐུ། བཀའ་བརྒྱུད་
གསེར་ཕྲེང་སོགས་ལེགས་པར་བཞེངས། ཀརྨ་སྒྲུབ་མཆོག་སྡེ་བཞིའི་
དགེ་འདུན་གྱི་སྡེ་བཙུགས། ཀརྨ་མི་བསྐྱོད་རྡོ་རྗེ་ལྷོ་ཁ་ཡར་ལུང་སྟོད་
ར་མོར་དགོངས་པ་ཆོས་དབྱིངས་སུ་ཐིམ་པ་ལ་སྐུ་གདུང་ཞུགས་་་་་
འབུལ་དང༌། ཁོང་གི་རྒྱལ་ཚབ་ཏུ་ཞྭ་དམར་ལྔ་པ་གསེར་ཁྲིར་མངལ་
གསོལ་སོགས་མཛད། །
རབ་བྱུང་དགུ་པའི་ཤིང་སྦྲུལ་( ༡༥༤༥)ལོ་ནས་ཆོས་བྱུང་
མཁས་པའི་དགའ་སྟོན་བརྩམས་འགོ་ཚུགས་ཏེ་མཐར། ཤིང་བྱི་
（༡༥༦༤)ལོའི་བར་ལོ་ངོ་ཉི་ཤུ་རྩ་གཅིག་རིང་ལེགས་པར་ཞིབ་་་་
འཇུག་གནང་སྟེ་བརྩམས་གྲུབ་པར་མཛད་ཞྭ་དམར་ལྔ་པ་དང་རྒྱལ་་
ཚབ་གྲགས་པ་དོན་གྲུབ་གཉིས་མདོ་ཁམས་སུ་ཀརྨ་པ་སྐུ་ཕྲེང་དགུ་པ་
གདན་འདྲེན་དུ་ཕེབས་རིང་ལ། ཞྭ་དམར་ནག་གི་རྒྱལ་ཚབ་མཛད།
དབུས་གཙང་དྭགས་ཀོང་སོགས་བོད་ཡུལ་ཕལ་ཆེར་ཞབས་ཀྱིས་་་་་
བཅགས། གང་ལ་གང་འཚམས་ཀྱིས་དབང་ལུང་རྒྱ་ཆེར་བསྩལ། མི་
རིང་བར་ཀརྨ་པ་དགུ་པ་དབང་ཕྱུག་རྡོ་རྗེ་མཚུར་ཕུར་གསེར་ཁྲིར་་་་
མངའ་གསོལ་མཛད། ཉིན་རེ་བཞིན་ཐུགས་ཀྱི་བུམ་པར་བཞུགས་
• 240 •



པའི་རྒྱལ་བ་བཀའ་བརྒྱུད་པའི་ཟབ་ཆོས་རྒྱ་མཚོ་ལྟ་བུ་རྣམས། རྒྱལ་
བ་ཞྭ་དམར་ནག་དང་དབུས་གཙང་ཁམས་གསུམ་སོགས་ནས་རིག་་་
གནས་དོན་དུ་གཉེར་བ་བྱུང་ངོ་ཅོག་ལ་དཔེ་འཁྱུད་མེད་པར་ཚིག་་་
དོན་གོ་སླ་ལ་འབྲེལ་ཆགས་པའི་བགོ་སྐལ་འགྱེད། དེའི་མཐུ་ལས་
གདུལ་བྱ་སློབ་མ་རྣམས་ཀྱང་རིག་གནས་གང་གིས་ཐད་ལ་མཁྱེན་་་་་
སྤྱན་ཡངས་པ་ཤ་སྟག་བྱུང་། ལོངས་སྤྱོད་ཀྱི་དངོས་པོ་བྱུང་ངོ་ཅོག་
ལྟོ་སྲོག་འཚོ་ཙམ་དང་། ན་གཟའ་རྒྱབ་དྲོས་ཙམ་ལས། དེ་མིན་ཚང་
མ་དགེ་འདུན་གྱི་སྡེ་དང་རྟེན་བཞེངས་ཁོ་ནའི་ཆེད་དུ་ཕུལ། ཚེ་འདི་
པའི་ཆེད་དུ་ཐོབ་ཐང་དང་སྙན་གྲགས་དོན་དུ་མི་གཉེར། ཆོས་
ལུགས་དང་། ལོ་རྒྱུས་སོགས་བརྩམས་ཆོས་ཀུན་ཡིན་ལུགས་བཞིན་
བྲིས་པ་ལས་འཁྱོག་བཤད་དང་རང་མཐོང་གི་ཆེ་གཏམ་སོགས་མེད་་
པར་གཟུ་བོའི་བློ་ལྡན་དགྱེས་པའི་ལེགས་བཤད་ཁོ་ན་བརྩམས།
དེ་ལྟར་སྐུ་ཚེ་ཧྲིལ་པོར་སྒྲུབ་བརྒྱུད་ཀྱི་བསྟན་པ་འཛིན་སྐྱོང་
སྤེལ་གསུམ་དང་བོད་ཀྱི་རིག་གནས་ལོ་རྒྱུས་བཅས་ལ་ཐུགས་དཔྱད་་
ཁོ་ན་མཛད། མཐར་དགུང་ལོ་རེ་གསུམ་པ་རབ་བྱུང་དགུ་པའི་མེ་
སྟག་( ༡༥༦༦)ལོའི་ཟླ་བ་བཅུ་པའི་ཚེས་བཅུ་དྲུག་གི་ཐོ་རངས་སུ་རེ་
ཞིག་གཟུགས་སྐུའི་བཀོད་པ་བསྡུས་སོ།།
སློབ་མའི་གཙོ་བོ། ཀརྨ་པ་དགུ་པ་དབང་ཕྱུག་རྡོ་རྗེ། ཞྭ་
དམར་ལྔ་པ་དཀོན་མཆོག་ཡན་ལག རྒྱལ་ཚབ་སྤྲུལ་སྐུ་སོགས་མཁས་
• 241 •



ཤིང་བཙུན་པའི་སློབ་བུ་མང་དུ་སྤེལ།
བསྟན་བཅོས་ཀྱང་ཕག་མོའི་རྣམ་བཤད་ཆེན་མོ། ཆོས་
འབྱུང་ཆེན་མོ་མཁས་པའི་དགའ་སྟོན། རྩིས་ཀུན་བསྡུས་པའི་
འགྲེལ་པ་རིན་ཆེན་གཏེར་མཛོད་སོགས་པོད་མང་དུ་བཞུགས་སོ།།
པཎ་ཆེན་གསུམ་པ་དབེན་ས་པ་བློ་བཟང་དོན་
གྲུབ་ཀྱི་རྣམ་ཐར་མདོར་བསྡུས།
དབེན་ས་པ་བློ་བཟང་དོན་གྲུབ་དཔལ་བཟང་པོ་ནི།
གཡས་རུ་གཙང་འགྲམ་བདེ་རྒྱས་བྱེ་མ་གླིང་གི་གཙུག་ལག་ཁང་དང་
འདབས་འབྲེལ། ལྷ་ཕྲད་བྱ་བའི་ཡུལ་གྱི་ཕུ་དབེན་ས་ཞེས་པར།
གདུང་རུས་མདོངས་ཡིན་པའི་ཡབ་བསོད་ནམས་རྡོ་རྗེ་དང་། ཡུམ་
དཔལ་འཛོམས་སྐྱིད་གཉིས་ཀྱི་སྲས་སུ་རབ་བྱུང་བརྒྱད་པའི་ཤིང་མོ་་་
གླང་གི་ ( ༡༥༠༥）ལོར་སྐུ་བལྟམས། འཁྲུངས་མ་ཐག་ཡི་གེ་དྲུག་
པའི་སྒྲ་བསྒྲགས་པས། ཡུམ་གྱིས་འདི་ལྟར་སྐྱེས་མ་ཐག་ཏུ་གཏམ་སྨྲ་
བ་ནི་མི་རིགས་པའོ་སྙམ་ནས་གདན་ཧྲུལ་ཞིག་བདག་ཉིད་ཆེན་པོའི་
དབུ་ལ་གཡོགས་ཏེ་བཞག དེའི་སྟོབས་ཀྱིས་གཏམ་སྨྲ་བ་ལ་མངོན་
• 242 •



དུ་ཕྱོགས་པའི་ཚེ་གསུང་འབྱིན་དཀའ་བ་དང༌། ལྗགས་འཐེང་དང་
ཞལ་འཆོལ་བའི་རྣམ་པ་བྱུང་། ཐོག་མར་མཚན་ལ་མགོན་པོ་སྐྱབས་
སུ་བཏགས།
བྱིས་པའི་དུས་ནས་བག་མེད་ཀྱི་སྤྱོད་ཚུལ་རྒྱང་དུ་བསྲིངས་
ཤིང་། དགུང་ལོ་ལྔ་དྲུག་ཙམ་ནས་གཞན་གྱིས་རྙེད་དཀའ་བའི་ས་
ཕུག་ཏུ་ཞག་ཁ་ཤས་ཕེབས་ཏེ་ཡང་ཡང་འཚོལ་དགོས་པ་སོགས་བྱིས་
པའི་གནས་སྐབས་ནས་ཀྱང་དབེན་པ་ལ་མངོན་པར་དགྱེས་པ་ཞིག་་
ཡོད་ཅིང་། དགུང་ལོ་བཅུ་གཅིག་བཞེས་དུས་ལྷ་རྩེ་བ་གྲགས་པ་དོན་
གྲུབ་ཀྱི་དྲུང་ནས་རབ་ཏུ་བྱུང་། བློ་བཟང་དོན་གྲུབ་ཅེས་པའི་མཚན་
གསོལ།
སློབ་དཔོན་ཚུལ་རིན་པ་འབྲས་སྤུངས་སུ་ཕེབས་པའི་་་་
ཞབས་ཕྱིར་བསྙེགས་ཏེ་བྱོན། ཆོས་སྤྱོད་ཀྱི་རིམ་པ་ཅི་རིགས་དང་།
རྗེ་ལྷ་རི་བའི་མདུན་ནས་བྱང་ཆུབ་ལམ་རིམ་སོགས་གསན། སླར་
དབེན་སར་ཕེབས་ཏེ་ཆོས་རྗེ་བློ་གྲོས་རྒྱལ་མཚན་མདུན་དབང་ལུང་་
མང་པོ་མནོས། ལོ་དེའི་དགུན་བཀྲ་ཤིས་ལྷུན་པོར་ཞབས་རྡུལ་ཉེ་
བར་བཀོད་ནས་འཇམ་དབྱངས་བློ་བཟང་བཤེས་གཉེན་དང་། ཆོས་
རྗེ་ཐུབ་བསྟན་རྣམ་རྒྱལ། རྗེ་བཙུན་སྐྱབས་མཆོག་བཅས་ལས་མདོ་
སྔགས་ཀྱི་དབང་ལུང་དང་། གཞུང་སོགས་ཅི་རིགས་གསན།
དགུང་ལོ་བཅུ་བདུན་བཞེས་པ་ན་རྗེ་ཉིད་འབྲུམ་ནད་ཀྱིས་
243 •



མཉེལ་ཅིང་ཡོད་པ་ན། ཉིན་གཅིག་ཆབ་སྒོར་རྟེན་འབྲེལ་བསྟོད་པ་
ཁ་འདོན་བྱེད་པ་གཅིག་བྱུང་སྟེ་གཟིགས་པ་ན། དགེ་སློང་སྨ་ར་
དཀར་པོ་ཨོག་ཚོམ་ཅན་ཞིག་བྱུང་བར་ནང་དུ་སྤྱན་དྲངས། རྗེས་སུ་
འཛིན་པར་ཞུས་པས་དེས་ཀྱང་གནང་སྟེ་རིགས་ཀྱི་ཅོད་པཎ་དུ་་་་
གྱུར། ཐུན་མོང་མ་ཡིན་པའི་སྙན་བརྒྱུད་ཀྱི་གདམས་པ་ཡོངས་སུ་
རྫོགས་པ་ཐོབ་སྟེ་བདག་ཉིད་ཆེན་པོའི་ལུང་རྟོགས་ཀྱི་ལུས་སྟོབས་་་་་
ཡོངས་སུ་རྒྱས་པར་གྱུར། ཇི་སྐད་སྨོས་པའི་དགེ་སློང་དེ་ནི་རྒྱལ་བ་
ཙོང་ཁ་པ་ཆེན་པོའི་ཐུགས་བཅུད་མཐར་ཐུག་པའི་མན་ངག་སྙན་་་་་
བརྒྱུད་ཞལ་ཤེས། གླེགས་བམ་དང་བཅས་གནང་བའི་རྗེ་བཙུན་ཆོས་
ཀྱི་རྡོ་རྗེ་འདི་ཡིན། ཁོང་གིས་མཉེས་པ་གསུམ་གྱིས་རྗེས་སུ་བཟུང་
ཞིང་དབང་བསྐུར་ནས་ཕྱི་ནང་གི་སྤྲོས་པ་ཐམས་ཅད་བཙན་ཐབས་
སུ་བཅད་དེ་དབེན་པའི་གནས་རྣམས་སུ་ཟབ་ལམ་སྙིང་པོའི་རྣལ་་་་་
འབྱོར་ལས་སྐད་ཅིག་ཀྱང་གཡེལ་བ་མེད་པར་ཤུགས་དྲག་རྒྱུན་མི་་་་
ཆད་པའི་གོམས་པ་བསྲིངས་ཏེ་ཞབས་རྡོ་རྗེ་སྐྱིལ་ཀྲུང་གིས་རྒྱུན་མར་
བཞུགས་པས་སྐུ་ཤ་རུལ་བ་ལ་ལྕི་བའི་ཐལ་བ་འཇམ་པོ་བཏབ་པ་་་་་
ལས། གཞན་བཅོས་མ་མཛད་པར་ཐུགས་དམ་ལ་བརྩོན་པ་ཆེར་
མཛད་ནས་ཏིང་ངེ་འཛིན་ལ་མངའ་བརྙེས།
དགུང་ལོ་ཉི་ཤུ་ལྷག་ཙམ་སོན་པའི་དུས། རྙིང་མའི་མཁས་
གྲུབ་ཆེན་པོར་གྲགས་པ་རྒྱལ་བ་གཡང་གི་སྒྲུབ་གནས་བྲག་རྒྱ་བོ་རྡོ་་་
• 244



རྗེའི་ཕོ་བྲང་དུ། གསང་འདུས་མན་ངག་གི་གནད་ཕྲ་མོ་ཞིག་ཀྱང་
ཉམས་སུ་བཞེས་པ་ལ་བརྟེན་ནས་རྟོགས་པ་ཁྱད་པར་ཅན་འཁྲུངས་་
ཏེ། རྒྱ་བོད་མཁས་གྲུབ་མང་པོའི་གཞུང་རྣམས་ངག་ནས་ཐོགས་
མེད་དུ་འདོན་ནུས་པ་བྱུང་བ་ཙམ་དུ་མ་ཟད། ལེགས་སྦྱར་གྱི་སྐད་
སོགས་སྐད་རིགས་མི་འདྲ་བ་དུ་མ་མཁྱེན་པར་གྱུར་ཏེ། དུས་
གཅིག་རོང་ཕྱོགས་སུ་ཕེབས་པས་ས་སྐྱ་པའི་བདག་ཆེན་རྡོ་རྗེ་གླིང་པ་
དང་། བྱམས་ཆེན་པའི་སློབ་དཔོན་མང་པོ། སྐྱེད་ཚལ་བའི་དགེ་
བཤེས་འགའ་ཤས། རྟ་ནག་པའི་ལོ་ཆེན་ཟེར་བ་ཞིག་རྣམས་ཁ་རུ་
སྟེང་དུ་འཚོགས་ནས་སྒྲའི་བཤད་པ་བྱེད་ཅིང་། དགེ་ལྡན་པ་
རྣམས་ཀྱིས་སྒྲ་མི་ཤེས་ཟེར་བའི་གཏམ་མང་པོ་གླེང་བའི་སར།
བདག་ཉིད་ཆེན་པོ་བྱོན་ནས་བརྒྱད་སྟོང་པ་སཾསྐྲྀ་ཏའི་སྐད་དུ་བཤད་
པ་མཛད་པས་གང་གིས་ཀྱང་ལན་འདོན་པར་མ་ནུས་པར་ཞེ་སྡང་་་་
ཤིན་ཏུ་འབར་བའི་རྒྱུད་དང་སྦྱར་བའི་ཚིག་ངན་གྱི་དུག་མདའ་ཤིན་
ཏུ་མི་ཟད་པའི་ཆར་ཕབ་ཀྱང་། དམ་པ་འདིས་ལན་བརྒྱར་གོམས་
པའི་བཟོད་པའི་གོ་ཆ་ལ་བརྟེན་པས་བ་སྤུའི་རྩེ་མོ་ཙམ་ཡང་འཁྲུག་་་་
པར་མི་མཛད་པར། གཙང་ཕྱོགས་སུ་བྱོན་ཏེ་སྒྲུབ་གནས་པདྨ་ཅན་
དུ་ཡུན་རིང་སྒྲུབ་པ་བསམ་གཏན་གྱི་འཁོར་ལོ་ལ་གཞོལ་བར་མཛད།
བྱ་བྲལ་ཐམས་ཅད་མཁྱེན་པ་ཉིད་ཀྱི་འཁོར་དུ་གྲུབ་པ་ཐོབ་
པའི་སློབ་མ་བཅུ་ཙམ་ཡོད་པའི་ནང་ནས་རྗེ་ཉིད་སྲས་ཀྱི་ཐུ་བོར་་་་་
• 245 •



དགོངས་ནས་སྙན་བརྒྱུད་ཀྱི་བེའུ་བུམ་དང་། སྤྲུལ་པའི་གླེགས་བམ་
ཕྱག་ཏུ་གཏད་དེ་རྒྱལ་ཚབ་དམ་པར་དབང་བསྐུར། གནས་དེར་
དག་པའི་འཁོར་ཚོགས་ལ་ཆོས་ཀྱི་འཁོར་ལོ་དང་པོར་བསྐོར་ཞིང་།
གཞན་ཡང་གྲུབ་གནས་མང་པོར་སྐྱེ་བོ་ཕལ་མོ་ཆེ་ལ་ལྐོག་ཏུ་གྱུར་་་་་
པའི་ཚུལ་གྱིས་ཆོས་ཀྱི་འཁོར་ལོ་དུ་མ་བསྐོར་བས། གྲུབ་པའི་གདུང་
འཚོབ་བརྙེས་པའི་སྐྱེ་བོས་གངས་ཁྲོད་ཀྱི་དབེན་པ་མཐའ་དག་ཁྱབ་་
པ་ནི་རྗེ་ཉིད་ཀྱི་གསུང་གི་བྱིན་རླབས་ལས་དོན་གྱིས་བྱུང་ཞིང་། དེ་
ནས་དགུང་ལོ་སོ་གསུམ་དུ་ཕེབས་པར་དཔལ་ལྡན་འབྲས་སྤུངས་ཀྱི་་
ཆོས་གྲྭ་ཆེན་པོར་རྒྱལ་བ་དགེ་འདུན་རྒྱ་མཚོས་མཁན་པོ་དང་།
འདུལ་བའི་སློབ་དཔོན་ལྷ་དབང་རིན་ཆེན་པས་ལས་སློབ། འབྲས་
སྤུངས་བྱང་འདྲེན་ཆེན་མོས་གསང་སྟོན་མཛད་དེ་དད་པའི་དགེ་་་
འདུན་གྲངས་ཚང་བ་ལས་བསྙེན་རྫོགས་ཀྱི་སྡོམ་པ་བཞེས། །
ལྷ་སར་ཕེབས་ཏེ་ཇོ་བོ་རྣམ་གཉིས་ཀྱི་དྲུང་དུ་བསྟན་འགྲོའི་
ཕན་བདེ་རྒྱས་པའི་སྨོན་ལམ་མཛད། སེ་ར་ཐེག་ཆེན་གླིང་དུ་ཕེབས་
ཏེ་རྒྱལ་བ་དགེ་འདུན་རྒྱ་མཚོའི་དྲུང་དུ་གྲུབ་རྒྱལ་ལུགས་ཀྱི་ཚེ་ཁྲིད་་་་
སོགས་དབང་ལུང་མང་ཙམ་གསན་རྗེས་གཙང་ཕྱོགས་ལ་བྱོན། དགེ་
འཕེལ་མཁན་པོ་ལེགས་པའི་བློ་གྲོས་ཀྱི་མདུན་ནས་སྨྱུང་གནས་དང་་
བཅས་པའི་ལུང་སོགས་གསན།
སྐབས་ཤིག་གསེར་སྡིངས་སུ་ཕེབས་ནས་པཎ་ཆེན་བྱང་་་་་
• 246



ཆུབ་བློ་གྲོས་དང་། མངའ་རིས་ལོ་ཆེན་རྣམ་རྒྱལ་བཅས་ལས་གསང་
འདུས་རྩ་རྒྱུད་སྒྲོན་གསལ་སོགས་ཀྱི་གདམས་པ་མཐའ་ཡས་པ་་་་་
གསན་ཅིང་། དབེན་གནས་བྲག་རྒྱ་རྡོ་རྗེའི་ཕོ་བྲང་། གཡེ་མ་སྟག་
གཟིག གླང་ཆེན། ཀོ་བྲག ཁྱད་པར་པ་རྣམ་ཇོ་མོ་ལྷ་རི་ལ་སོགས་
པའི་རི་ཁྲོད་རྣམས་སུ་སྒྲུབ་པ་སྙིང་པོར་མཛད། དབུས་རིའི་རྩེར་
དབེན་དགོན་བཏབ་ནས་མདོ་ཁམས། མངའ་རིས། དབུས་གཙང་
སོགས་ནས་དད་འདུས་ཀྱི་སྐལ་ལྡན་གདུལ་བྱའི་ཚོགས་རྣམས་ལ་་་་་་
ཟབ་པ་དང་རྒྱ་ཆེ་བའི་ཆོས་ཀྱི་འཁོར་ལོ་བསྐོར། སྐྱེ་བོའི་ཚོགས་
རྣམས་ཀྱིས་དད་པས་ཀུན་ནས་བླངས་པའི་མཆོད་པ་དང་ཟང་ཟིང་
གིས་བསྙེན་ཅིང་བཀུར་བའི་དངོས་པོ་དག་བདག་གིར་མི་འཛིན་པ་་
སོགས་དམ་པ་འདི་ཉིད་ཀྱི་ཡོན་ཏན་གྱི་པད་ཚལ་ལ་འཁོར་བའི་སྡེ་་་
སྣོད་འཛིན་པའི་རྐང་དྲུག་ཚོགས་ཀྱིས་མཐའ་གྲུ་ཀུན་ཏུ་ཁྱབ་པ་ནི་སུ་
ཞིག་གིས་བརྗོད་པར་ནུས། རགས་རིམ་གྱི་དབང་དུ་བྱས་ན་ཀུན་
མཁྱེན་ལེགས་པ་དོན་གྲུབ་དང་། བྱང་སྟོན་སྨྲ་བའི་དབང་པོ་བསམ་
གཏན་འོད་ཟེར། རྗེ་བློ་གྲོས་རྣམ་རྒྱལ། ཆོས་རྗེ་དགེ་ལེགས་རྣམ་
རྒྱལ། སངས་རྒྱས་རྒྱལ་མཚན། ཆོས་རྗེ་ངག་དབང་གྲགས་པ་སྐུ་
མཆེད། ཀོང་སྟོན་ཆོས་རྗེ་འཇམ་དབྱངས་རྒྱལ་པོ། བཀྲ་ཤིས་རྒྱལ་
མཚན། ཆོས་རྗེ་ལྷོ་པ་བློ་གྲོས་རྣམ་རྒྱལ། མཁན་ཆེན་ནོར་བཟང་རྒྱ་
མཚོ་སོགས་མདོར་ན་རིས་མེད་སེར་སྐྱའི་ཚོགས་མཐའ་ཡས་པར་་་་་
• 247 •



ཟབ་དང་རྒྱ་ཆེ་བའི་དམ་པའི་ཆོས་ཀྱི་བཀའ་དྲིན་གྱིས་ཁྱབ་པར་་་་་
མཛད་པ་དང་། རྗེ་བཙུན་བླ་མ་སངས་རྒྱས་ཡེ་ཤེས་ཉིད་ཀྱི་རྒྱལ་
ཚབ་ཏུ་མངོན་པར་དབང་བསྐུར་ཏེ་རབ་བྱུང་དགུ་པའི་མེ་སྟག་་་་་་
（༡༥༦༦）ལོ་དགུང་ལོ་དྲུག་ཅུ་རེ་གཉིས་ སོན་སྐབས་ཞི་བར་་་་་
གཤེགས།
གསུང་ཆོས་ནི། པོ་ཏི་གཉིས་མི་རིགས་དཔེ་མཛོད་ཁང་དུ་
བཞུགས་སོ།།
ཀརྨ་པ་མི་བསྐྱོད་རྡོ་རྗེའི་རྣམ་
ཐར་མདོར་བསྡུས།
ཀརྨ་པ་སྐུ་ཕྲེང་བརྒྱད་པ་མི་བསྐྱོད་རྡོ་རྗེ་ནི། ཆབ་མདོའི་
ནུབ་བྱང་ངོས་ཀྱི་ངོམ་ཆུ་རྒྱུད་གཡས་ལུང་ཀར་ཏི་ཕུག་པ་ཏམ་ཟེར་་་
བར་ཡབ་ཨ་བྱམས་དང་། ཡུམ་བླ་མ་སྒྲོན་གཉིས་ཀྱི་སྲས་སུ་རབ་
བྱུང་དགུ་པའི་མེ་ཡོས་（༡༥༠༧）ལོར་སྐུ་འཁྲུངས། ཟླ་ངོ་བདུན་
བཞེས་པ་ན་རི་བོ་ཆེར་བྱོན། བསྙེན་བཀུར་ཆེར་ཞུས། དེ་ནས་ལྷོ་
རོང་རྫོང་དུ་སྤྱན་དྲངས་པ་ལྟར་བྱོན།
• 248 •



དགུང་ལོ་ལྔ་ཙམ་ལ་ཕེབས་དུས། རྒྱལ་ཚབ་བཀྲ་ཤིས་རྣམ་
རྒྱལ་དང་རི་བོ་ཆེའི་མི་སྣ་ལྷོ་རོང་གི་གོ་ཤི་སོགས་ནས་ཀརྨ་པའི་སྐུ་་་
ཕྲེང་ཡིན་པར་ཐག་བཅད། དེ་ནས་ཆུ་བྱ་(༡༥ ༡༣）ལོར་ཁྲི་འདོན་
བྱས། རྒྱལ་ཚབ་རིན་པོ་ཆེ་བཀྲ་ཤིས་རྣམ་རྒྱལ་（འདི་མཚུར་ཕུ་རྒྱལ་
ཚབ་སྤྲུལ་སྐུ་ཟེར་བའི་སྐུ་ཐོག་དང་པོ་དེ་ཡིན་)ལས་ཐེག་ཆེན་སོ་ཐར་
གྱི་སྡོམ་པ་བཞེས་ཏེ་མཚན་ཆོས་ཀྱི་གྲགས་པ་དཔལ་བཟང་པོར་་་་་
གསོལ། ཡི་གེ་འབྲི་ཀློག་ལ་བརྩོན་པར་མཛད། དེ་ནས་མདོ་ཁམས་
ཤར་ཕྱོགས་སུ་བྱོན། དགུང་ལོ་བརྒྱད་པ་ལ་ཟུར་མང་ (མཚོ་སྔོན་ལྷོ་
རྒྱུད་སྐྱེ་རྒུ་མདོའི་ལྷོ་ནུབ་དང་ཉེ་བར་ཟུར་མང་ཆེ་ཆུང་གཉིས་ཡོད་་་་
པ་དེའོ།།) དུ་བྱོན། དེ་ནས་འདན་མ་གྲུབ་ཆེན་སངས་རྒྱས་མཉན་
རས་ནས་བྱང་ཆུབ་གླིང་དུ་གདན་དྲངས། ཞྭ་ཁྲ་ཅན་སྟོང་ཕྲག་ལྷག་
གིས་བསུ་བ་བྱས། དེ་ནས་ཀམ་པོ་གངས་རར་（ཀམ་པོ་གནས་
ནང་）ཕེབས་ཤིང་། འཇང་ས་ཐམ་རྒྱལ་པོས་གདན་འདྲེན་བྱུང་བས་
རིམ་པར་བྱོན། མེ་བྱི་( ༡༥ ༡༦) ལོར་ས་ཐམ་དུ་ཕེབས། བསུ་བ་ལ་
རྒྱལ་པོ་ཉིད་གྱམ་ཁྲིར་ཕེབས། ཁུ་བོ་དང་ནུ་བོ་གཉིས་གླང་ཆེན་
ཞོན། གླང་ཆེན་གཅིག་ཡན་པར་ཁྲིད། རྟ་པ་མང་པོས་གདུགས་
དང་རྒྱལ་མཚན་ཐོགས་ནས་བསུ་བ་བྱས། ཕོ་བྲང་དུ་སྤྱན་དྲངས་ཏེ་
བཀུར་བཟོས་བླ་ལྷག་ཏུ་བྱས། ས་ཐམ་རྒྱལ་པོས་བོད་ལ་ལོ་བཅུ་
གསུམ་བར་དམག་ཁྲལ་དང་བུ་ཁྲལ་(བཙུན་ཁྲལ་）ལོ་ལྟར་ལྔ་བརྒྱ་རེ་
• 249 •



ཕུལ། དགོན་པ་བརྒྱ་འདེབས་པར་ཁས་བླངས། ས་ཐམ་དུ་ཞག་
བདུན་བཞུགས། ལོ་བདུན་མཚམས་ནས་འབྱོན་པར་ཞལ་བཞེས་
གནང་། སྐྱེལ་མ་དང་བཅས་ཚུར་བྱོན། ས་ཐམ་རྒྱལ་པོས་རྒྱལ་ཚབ་
གཤེགས་པའི་དགོངས་རྫོགས་སུ་དགེ་འདུན་པར་གསེར་ཞོ་རེ་འགྱེད་
དང་། གདུང་རྟེན་བཞེངས་རྒྱུར་གསེར་ཞོ་ལྔ་བརྒྱ། ཟངས་དོས་
བཅུ། ཐུབ་ཆེན་གསེར་ཐོག་རྒྱུར་ཟངས་དོས་སུམ་ཅུ། གསེར་ཞོ་
ལྟོང་རྭ་ཅན། ཇ་བརྒྱ་སོགས་གནང་། །
དེ་ནས་དཀར་མཛེས་ཁུལ་གྱི་ཉག་ཆུ་གྲུ་ཁ་སོགས་བརྒྱུད་་་་
ནས་ཕེབས། འདན་མ་གྲུབ་ཆེན་སངས་རྒྱས་མཉན་རས་ཀྱི་མདུན་
ནས་དགུང་ལོ་བཅུ་པར་དགེ་ཚུལ་གྱི་སྡོམ་པ་བཞེས། ཆོས་བཀའ་
དབང་ལུང་ཅི་རིགས་གསན། དེ་ནས་འདན་ཁོག་བྱང་ཆུབ་གླིང་དུ་
བྱོན། སངས་རྒྱས་མཉན་པས་སྒར་པ་སྟོང་ཕྲག་གི་ཐོག་ཕུལ། དེར་
ལོ་གསུམ་ཙམ་བཞུགས་ནས་དབང་ལུང་ཁྲིད་གསུམ་གསན། ས་ཡོས་
( ༡༥ ༡༩）ལོ་ཙམ་ལ་རྒྱ་ནག་ཏུ་ཕེབས་དགོས་པའི་གསེར་ཡིག་པ་
འབྱོར་ཡང་མ་ཕེབས། དེ་ནས་ཀོང་པོར་བྱོན། ཀོང་པོ་བུ་ཆུར་རྒྱལ་
ཚབ་སྤྲུལ་སྐུའི་གཙུག་ཕུད་བཞེས། མཚན་གྲགས་པ་དཔལ་འབྱོར་
ཞེས་པ་གནང་། མོན་རྒྱལ་པོས་གསེར་ལྗང་བརྡུངས་ཀྱི་པད་ཞུ་ཕུལ།
དགུང་ལོ་ཉེར་གཅིག་པར་མཁན་ཆེན་ཆོས་གྲུབ་སེང་གེ་་་་
དང་སློབ་དཔོན་ཀརྨ་འཕྲིན་ལས་པ་སོགས་ལས་བསྙེན་པར་རྫོགས།
• 250 •



མཁན་སློབ་གཉིས་ཀྱི་མདུན་ནས་བཀའ་ཆོས་མང་དུ་གསན། ཀརྨ་
ལོ་ཙཱ་བ་རིན་ཆེན་བཀྲ་ཤིས་ལས་སྒྲ་དང་སུམ་རྟགས་སོགས་གསན།
དེ་དུས་སྐབས་ཤིག་ལ་ཕྲག་ཡུལ་སོགས་ཡོན་མཆོད་ཐམས་ཅད་གྲོས་
མཐུན་གྱིས་ཀོང་པོ་ཁུལ་གྱི་དགེ་ལུགས་དགོན་སྡེ་བརླག་པར་བརྩམ་་
པ་ན། ཆོས་རྗེས་བཀག་པར་མཛད། དེ་ལྟར་ཁམས་ཀོང་ཁུལ་རྒྱུན་
རིང་ཙམ་བཞུགས་ནས་དགུང་ལོ་སོ་གཅིག་པར་མཚུར་ཕུར་བྱོན། །
དེ་དུས་དབུས་གཙང་གི་བར་ཆིངས་མཛད།
སྐུ་ཚེའི་མཇུག་ཏུ་ཙཱ་རིར་གནས་སྐོར་ཕེབས་ནས་དགུང་ལོ་
ཞེ་བརྒྱད་བཞེས་པ་རབ་བྱུང་དགུ་པའི་ཤིང་སྟག་( ༡༥༥༤)ལོའི་ཟླ་
བ་བརྒྱད་པར་ལྷོ་ཁ་ཡར་ཀླུང་དུ་ཞི་བར་གཤེགས་སོ།། སློབ་མ་
མཁས་གྲགས་ཆེ་བ་འགའ་ཞིག་དཔེར་མཚོན་ཙམ་བཀོད་ན། ཞྭ་
དམར་དཀོན་མཆོག་ཡན་ལག དཔའ་བོ་གཙུག་ལག་ཕྲེང་བ། རྒྱལ་
ཚབ་གྲགས་པ་དཔལ་འབྱོར། ཟུར་མཁར་བློ་གྲོས་རྒྱལ་པོ། ལྷ་
མཐོང་ལོ་ཙཱ་བ་སོགས་མང་ངོ་། །གསུངས་རྩོམ་ཡང་། པོད་ཉི་
ཤུ་རྩ་བརྒྱད་ཙམ་ཡོད་ཚུལ་རྣམ་ཐར་དུ་གསལ་ཞིང་མི་རིགས་དཔེ་་་
མཛོད་ཁང་དུ་བྲིས་མ་པོད་བཅུ་གསུམ་བཞུགས་སོ།།
• 251 •



ཇོ་ནང་ཀུན་དགའ་གྲོལ་མཆོག་གི་རྣམ་
ཐར་མདོར་བསྡུས།
ཇོ་ནང་བླ་མ་ཀུན་དགའ་གྲོལ་མཆོག་ནི། བོད་དབུས་
གཙང་ཁམས་གསུམ་ལས་གཙང་མངའ་རིས་སྨད་ཀྱི་ཆར། ཡབ་
གཉག་གི་རིགས་སུ་གྱུར་པ་དགུང་གྲངས་ང་བརྒྱད་པ་དང་། ཡུམ་
དགུང་གྲངས་ཉེར་གཉིས་པ་གཉིས་ཀྱི་སྲས་སུ། རབ་བྱུང་དགུ་པའི་
མེ་ཡོས་(༡༥༠༧)ལོའི་ཟླ་བ་བཅུ་པའི་ཚེས་ཉེར་ལྔ་ལ་སྐུ་བལྟམས། །
གཅེས་པར་བསྐྱངས་ནས་དགུང་གྲངས་ལྔ་པར་ཕེབས་པ་
ན་གྲིབ་ནད་ཀྱིས་གཙེས། ཡབ་ཡུམ་ཐུགས་ཁྲལ་ཚད་མེད་བྱུང་བར་
བརྟེན་བྱིས་པའི་ཚེ་བསྲིང་བའི་དོན་ལ་བསམས་ནས་ཕུ་ཕག་དགོན་
པར་ཆོས་སྒོར་འཇུག་ཏུ་བཅུག ལོ་དེའི་ཟླ་བ་བཞི་པར་དྲུང་པ་ཆོས་
རྗེའི་དྲུང་དུ་དགེ་བསྙེན་གྱི་སྡོམ་པ་བླངས། དེ་ནས་རང་ཁྱིམ་དུ་ཡབ་
ཡུམ་གྱིས་ཀློག་བསླབས། རིག་པ་རྣོ་ཞིང་ཚང་མ་འཕྲལ་དུ་རྟོགས་
པས། ཡབ་ཡུམ་ཤིན་ཏུ་ཐུགས་དགྱེས།
དགུང་ལོ་བདུན་པར་དྲུང་པ་ཆོས་རྗེ་མདུན་གཤིན་རྗེ་་་་
• 252 •



གཤེད་དམར་གྱི་དབང་ཞུས། གསང་མཚན་དཔལ་ཞེ་སྡང་རྣམ་པར་
དག་པའི་རྡོ་རྗེ་བཏགས། ཁོང་གིས་དཔེ་ཀློག་མཛད་དུས་སྐད་ཕྲ་ལ་
སྙན་པ་གླིང་བུ་འདྲ་བ་ཞིག་ཡོད་པས་ཡབ་ཡུམ་དང་བཅས་པ་ཀུན་་་་
སྤྲོ་སྣང་རྒྱས། ས་སྐྱའི་ཆོས་སྐོར་དང་། གཞུང་ཆེན་གྱི་རྩ་བ་མང་པོ་
བློར་འཛིན་ཐོག དཔེ་ཚོགས་རེ་རེ་བཞིན་དྲུང་པ་ཆོས་རྗེའི་མདུན་
ཡིག་རྒྱུགས་ཕུལ།
དགུང་ལོ་བཅུ་པ་མེ་བྱི་ལོའི་ཟླ་བ་དགུ་པར་དྲུང་པ་ཆོས་་་་་
རྗེའི་སྤྱན་སྔར་རབ་བྱུང་དང་དགེ་ཚུལ་གྱི་སྡོམ་པ་དཀྱུས་གཅིག་ཏུ་་་
ཞུས། ལོ་དེའི་དགུན་ནས་བཟུང་ལོ་བཞིའི་རིང་དྲུང་པ་ཆོས་རྗེ་དང་
མི་འབྲལ་བར་བྱས་ནས་བཤད་ཁྲིད་དབང་ལུང་བཅས་ཞུས། །
དགུང་ལོ་བཅུ་གསུམ་པ་ས་མོ་ཡོས་ཀྱི་ལོར་གཙང་ཤར་་་་་
ཕྱོགས་སུ་གཅེན་པོ་དང་ལྷན་ཅིག་ཏུ་སློབ་གཉེར་ལ་ཕེབས། ས་སྐྱ་
དང་། ཁའུ་བྲག་རྫོང་བརྒྱུད་དེ་གསེར་མདོག་ཅན་དུ་འབྱོར། །
དཔྱིད་ཆོས་ལ་སློབ་གཉེར་གྱི་འགོ་བཙུགས། རྟགས་རིག་དང་བློ་
རིགས་སོགས་ཚད་མ་ལ་སློབ་གཉེར་མཛད།
ལོ་དེའི་སྟོན་ཁར་གཅེན་པོར་འབྲུམ་ནད་ཀྱིས་བཏབ།
སློབ་གཉེར་བ་ཉེར་གཉིས་ཡོད་པའི་ནང་། ཁོང་གི་གཅེན་པོ་དང་
བཅས་པ་མི་བཅུ་དགུ་གྲོངས། ཁོང་ཚོ་མི་གསུམ་ལས་མ་ལྷག ཁོང་
ཟླ་བ་བརྒྱད་ཙམ་རིང་མཚམས་བཞུགས་ནས་ཚད་མའི་གཞུང་འགའ་
• 253 •



བློར་འཛིན་གནང་། སྐབས་དེར་ཨ་མོ་གྷ་སིང་ཧ་དེར་ཕེབས་ནས།
ཁོང་ལ་མཚན་ཉིད་སྐམ་པོས་སངས་མི་རྒྱ་བའི་ཚུལ་སོགས་བཀའ་་་་
བཀྱོན་མཛད་ཅིང་། སྒོམ་ཉམས་ལེན་སྐོར་གྱི་ཟབ་ཆོས་མང་པོ་
བསྩལ། དེ་ནས་ཡུན་རིང་མ་སོང་བར་འབྲུམ་ནད་མཐའ་ཆོད། །
སློབ་གཉེར་གྱི་འགོ་བཙུགས་ཏེ། སྙན་ངག་སོགས་རིག་གནས་ཆེ་
ཆུང་ཚང་མ་ལ་སློབ་གཉེར་མཛད། ལོ་ལྔ་ཙམ་སློབ་གཉེར་མཛད་
རྗེས་གཙང་ངམ་རིང་དུ་བྱོན་ནས་ཟླ་བ་དྲུག་ཙམ་འགོར། དེ་ནས་
རང་ཡུལ་ཕུ་ཕག་དགོན་དུ་ཚུར་ལོག དྲུང་པ་ཆོས་རྗེའི་མདུན་སྔར་
མ་ཐོབ་པའི་ཟབ་ཆོས་མང་པོ་ཞུས།
དགུང་ལོ་བཅོ་བརྒྱད་པ་ཤིང་སྤྲེལ་ལོའི་ཟླ་བ་བཞི་པའི་ཚེས་
བཅོ་ལྔའི་ཉིན་གུང་ལ། ངོར་ཆེན་གྱིས་མཁན་པོ་དང་དྲུང་པ་ཆོས་
རྗེས་གསང་སྟོན་མཛད་ནས་བསྙེན་རྫོགས་ཀྱི་སྡོམ་པ་ཡང་དག་པར་་
མནོས། བསྲུང་བྱ་མཐའ་དག་ཚུལ་བཞིན་བསྲུངས། ཉིན་དེར་ཁོང་
དྲུང་པ་ཆོས་རྗེའི་གདན་ཁྲིར་མངའ་གསོལ་བར་མཛད་ཅིང་། དྲུང་
པ་རང་ཉིད་ཀྱི་ན་བཟའ་དང་ཕྱག་དྲིལ་སོགས་བླ་ཆས་ཚང་བར་་་་་་
གནང་། །
དགུང་ལོ་ཉི་ཤུར་ཕེབས་པ་མེ་ཕོ་ཁྱིའི་ལོར་ས་ག་ཟླ་བའི་་་་
ཚེས་བདུན་གྱི་ཉིན་གུང་ལ་དྲུང་པ་ཆོས་རྗེ་ཞི་བའི་དབྱིངས་སུ་ཐིམ།
དེ་ནས་མི་རིང་བར་ཡབ་འདས། ཁོང་ཐུགས་སྐྱོ་བ་གཉིས་བརྩེགས་
• 254 •



ཀྱིས་མནར། འདུས་བྱས་ཀྱི་ཆོས་ལ་ཡིད་བརྟན་མེད་པར་དགོངས་
ནས། དབེན་པར་བྱ་བྲལ་དུ་བཞུགས། ལོ་དེའི་དབྱར་གནས་ལ་
ཕེབས་འདོད་མེད་ཀྱང་། མཁན་པོས་ནན་ཏན་གྱིས་བསྐུལ་བར་
བརྟེན། དབྱར་གནས་སུ་ཚད་མ་རིགས་གཏེར་སོགས་ཀྱི་བཤད་པ་
མཛད།
དགུང་ལོ་ཉེར་གཉིས་པར། པཎ་ཆེན་བྱམས་པ་གླིང་པ་
བདེ་བར་གཤེགས། ལོ་གསུམ་རིང་པཎ་ཆེན་བྱམས་གླིང་པའི་གདན་
སར་བཞུགས། དཔེ་གཟིགས་དང་གཞུང་བཤད་རྒྱ་ཆེན་མཛད། བླ་
མ་ཁམས་སྟོན་པ་དང་མཉམ་དུ། སྟོད་གངས་རི་མཚོ་གསུམ་བསྐོར་
བ་དང་། གནས་ཆེན་ཆུ་མིག་བརྒྱ་རྩེར་མཇལ་སྐོར་དུ་ཕེབས། དེར་
རྒྱ་གར་ཛོ་ཀི་པའི་རྣལ་འབྱོར་པ་རྣམས་ལ་ཛོ་ཀི་སྐད་ཐོག་ནས་དམ་
ཆོས་བཤད། ཇོ་ཀི་མཁས་པ་རྣམས་ཀྱིས་བསྔགས་པར་མཛད།
དགུང་ལོ་ཉེར་བདུན་པར་དབུས་སུ་ཆོས་མཇལ་དུ་ཕེབས་
ནས་ཟླ་བ་དྲུག་ཙམ་འགོར། ལོ་དེའི་དགུན་ཁར་ཡང་དབུས་ལྷ་ལྡན་
དུ་ཕེབས། མཚུར་ཕུར་བཀའ་བརྒྱུད་ཆོས་སྐོར་རྫོགས་པར་ཞུས། དེ་
ནས་ལྷོ་མོན་དུ་བྱོན་ནས་འགྲོ་དོན་ཡུན་རིང་མཛད།
དགུང་ལོ་སོ་གཅིག་པ་མེ་བྱ་(༡༥༣༧）ལོའི་ཟླ་བ་གསུམ་
པའི་ཚེས་བདུན་གྱི་མཚན་ཕྱེད་ལ་མ་ཡུམ་དགུང་གྲངས་ང་གསུམ་་་་
ལས་མ་ལོན་པ་དེ་ཉིད་འདས། དགེ་རྫོགས་རྒྱ་ཆེན་བསྒྲུབས།
• 255 •



གསེར་མདོག་ཅན་དང་། སྟག་ལུང་སོགས་སུ་སྐུ་གསུང་ཐུགས་ཀྱི་
རྟེན་གསར་བཞེངས་དང་། གཙང་གི་དགོན་སྡེ་ཆེ་ཁག་མང་པོར་
ཞབས་ཀྱིས་བཅགས། ས་རྙིང་དགེ་གསུམ་གྱི་བླ་མ་མང་པོར་ཤངས་
ལུགས་ཀྱི་དམ་ཆོས་མང་པོ་བསྩལ། རིས་མེད་བླ་དཔོན་ཚང་མས་
བསྟོད་ཅིང་བཀུར། སྐུ་ཚེ་ཧྲིལ་པོར་དམ་པའི་ཆོས་ཀྱི་མཛད་པ་ཁོ་
ནས་དུས་འདའ་བར་མཛད་དེ་མཁས་གྲུབ་ཀྱི་བླ་མ་གྲགས་ཆེན་ཞིག་
ཏུ་གྱུར། ་
ཁོང་ནམ་གཤེགས་པ་ནི་རང་རྣམ་དུ་མི་གསལ་ཞིང་དཔྱད་
གཞི་གཞན་མ་རྙེད་མོད། ཁོང་གི་སྤྲུལ་སྐུ་ཇོ་ནང་ཏཱ་ར་ན་ཐ་རབ་
བྱུང་བཅུ་པའི་ཤིང་ཕག་གི་ (༡༥༧༥）ལོར་འཁྲུངས་པར་དཔགས་
ན་དགུང་གྲངས་དྲུག་ཅུ་རེ་དྲུག་རེ་བདུན་ཙམ་ལ་འདས་སམ་སྙམ་་་
པར་དཔྱད། །
ཁོང་གི་གསུང་ཆོས་ནི། མི་རིགས་དཔེ་མཛོད་ཁང་དུ་
བྲིས་མ་པོད་གཉིས་དང་། པར་མ་པོད་གཉིས་བཅས་བསྡོམས་པོད་
བཞི་བཞུགས་སོ།།
• 256 •



ས་སྐྱ་ངག་དབང་ཀུན་དགའ་རིན་ཆེན་གྱི་
རྣམ་ཐར་མདོར་བསྡུས།
ས་སྐྱ་ངག་དབང་ཀུན་དགའ་རིན་ཆེན་ནི། འཁོན་དུས་
མཆོད་བླ་བྲང་གི་གདུང་རབས་ཡབ་འཇམ་དབྱངས་ཚེ་བརྟན་བཀྲ་་་
ཤིས་ཀྱིས། ཡུམ་ཡ་འབྲོག་མ་ལྷ་གཅིག་བུ་འདྲེན་སྐྱིད་ཁབ་ཏུ་བཞེས་
པ་ལ་སྲས་སྐུ་མཆེད་གཉིས་འཁྲུངས་པའི་ནང་གི་ཆུང་བ་ཡིན་ལ།
རབ་བྱུང་དགུ་པའི་མེ་མོ་གླང་གི་ (༡༥ ༡༧)ལོར་གདན་ས་ཆེན་པོ་
རྩེ་གདུང་བླ་བྲང་དུ་སྐུ་བལྟམས།
བྱིས་པ་ཆུང་ངུ་ནས་ཡབ་སོགས་ཀྱི་མདུན་ཡི་གེའི་སྦྱོར་ཀློག་
དང་ཆོས་སྤྱོད་སྐོར་གསན་སྦྱོང་མཛད། དགུང་ལོ་དགུར་ཕེབས་
སྐབས་ས་ལོ་འཇམ་དབྱངས་ཀུན་དགའ་བསོད་ནམས་ཀྱི་སྤྱན་སྔར་་་་
དགེ་བསྙེན་དང་དགེ་ཚུལ་གྱི་སྡོམ་པ་ཞུས། མཚན་འཇམ་དབྱངས་
ངག་དབང་ཀུན་དགའ་རིན་ཆེན་ཞེས་པ་བསྩལ། དེའི་དྲུང་དུ་
ཐེག་ཆེན་དབུ་མ་ལུགས་ཀྱི་སེམས་བསྐྱེད་ཀྱང་གསན། སྐབས་དེར་
དགུང་ལོ་དགུ་ལས་སོན་མེད་ཀྱང་ས་སྐྱ་འཁོན་གྱི་གདུང་བརྒྱུད་་་་་་
• 257 •



འཁྲུལ་མེད་ཡིན་པར་མ་ཟད། བྱིས་པའི་དུས་ནས་སྤྱང་གྲུང་
འཛོམ་པ་ཞིག་ཡིན་སྟབས། དཔལ་ལྡན་ས་སྐྱའི་གདན་ས་ཆེན་པོར་
མངའ་གསོལ་ཏེ། བླ་མ་སློབ་དཔོན་དགེ་བའི་བཤེས་གཉེན་ཀུན་
གྱི་གཙུག་གི་ནོར་བུ་ལྟར་གྱུར།
དེ་ནས་དགུང་ལོ་བཅུ་བདུན་པ་ཆུ་སྦྲུལ་ལོའི་བར་ས་ལོ་་་་་
ཆེན་པོ་དང་འབྲལ་མེད་དུ་འགྲོགས་ཏེ་དབང་ལུང་ཁྲིད་སོགས་བླ་་་
མའི་ཐུགས་ལ་བཞུགས་ཚད་བུམ་པ་གང་བྱོའི་ཚུལ་དུ་མནོས།
དབང་རྗེས་གནང་སོགས་ལ་མཆོད་གཡོག་དང༌། སྒྲུབ་མཆོད་དང་
གཏོར་ཟློག་སོགས་ལའང་ཕྱག་ཕྱིར་རྒྱུན་མར་བྱོན་ནས། དབྱངས་
རོལ་གར་འཆམས་ཚུན་ཆད་བློ་ལ་ངེས་པར་མཛད།
ཆུ་སྦྲུལ་( ༡༥ ༣ ༣）ལོར་ས་ལོ་གཤེགས་ལ་ཉེ་བ་ན། ས་
ལོས་སྤྱན་ཆེན་པོས་ཁོང་ལ་གཟིགས་ནས། ངག་གི་དཔང་པོ་
ལགས། ས་སྐྱའི་བསྟན་པ་ཆགས་འཇིག་ཁྱོད་ལ་རག་ལས་པས་
བྱིས་པའི་སྣང་བ་མ་བྱེད་ཨང་གསུངས། དེ་ནས་ས་ལོ་ཆེན་པོ་
གཤེགས་པའི་རྗེས་སུ། བྱས་འགྱུར་རྡོ་རྗེ་བྲག་རྫོང་དུ་ཕྱག་མཆོད་
བསྙེན་སྒྲུབ་མཛད་དེ་རེ་ཞིག་བཞུགས། རྗེས་སུ་དཔལ་ལྡན་བཀྲ་
ཤིས་དང་། དཀོན་མཆོག་ལྷུན་གྲུབ། ངག་དབང་ཆོས་གྲགས་སོགས་
མཁས་དབང་སྐྱེས་བུ་དམ་པ་མང་པོ་གཙུག་གི་རྒྱན་དུ་བསྟེན་ནས་་་
མདོ་སྔགས་ཀྱི་ཟབ་ཆོས་ཆེ་ཕྲ་ཚང་མ་གསན་པ་དང་། ལམ་འབྲས་
• 258 •



གཙོས་པའི་ས་སྐྱའི་ཟབ་ཆོས་ཐུན་མོང་མིན་པ་རྣམས་ཀྱང་ལྷག་ལུས་
མེད་པར་གསན་ཅིང་ཁོང་དུ་ཆུད། ཡི་དམ་ཆོས་སྲུང་རྣམས་ཀྱི་
བསྙེན་པ་ཡང་མཐར་ཕྱིན།
དགུང་ལོ་ཉི་ཤུ་རྩ་གྲངས་ལ་ཕེབས་པ་ན། རྩ་བའི་བླ་མ་ས་
ལོ་ཆེན་པོའི་ཞལ་ཆེམས་ལྟར་དཔལ་ལྡན་ས་སྐྱའི་བསྟན་པ་རྨང་ནས་
གསོ་བའི་འདུན་པ་དྲག་པོ་ཐུགས་ལ་འཁྲུངས་ཀྱང་། སྐབས་དེར་སྡེ་
པ་ལྷ་ཁང་པ་དང་། ལྷ་ས་རྫོང་པ། སྐྱེད་འཕྲང་པ་གསུམ་ངན་
འབྲེལ་ཐོག ས་སྐྱའི་རྟེན་གཙོ་བསེ་འབག་ནག་པོ་འཕུར་ཤེས་
བཞུགས་པའི་དྲ་སྒོར་ཁོང་གསུམ་གྱི་ཐེལ་གསུམ་འབྱར་བྱས་ནས་སུ་་
ལའང་མཇལ་དབང་མེད་པར་བྱས་པ་སོགས་སྤྱོད་ངན་མང་པོ་་་་
བཟོས་རྐྱེན། ཁོང་ཐུགས་བདེ་བ་མེད་པའི་གནས་ཚུལ་ཅུང་ཟད་
བྱུང་ཡང་། རིང་མིན་རིན་སྤུངས་པ་དཔོན་བློན་གྱིས་སྡེ་པ་ལྷ་ཁང་
པ་ཡུལ་ཕྱོགས་གཞན་དུ་བརྫངས་ཤིང་ལྷ་ཁང་ཆེན་མོ་སོགས་ཁོང་ལ་
ཕུལ།
དེ་ནས་དབུས་ཀྱི་ས་སྐྱོང་ཆེན་པོ་རྣམས་ཀྱི་གདན་འདྲེན་་་་
པའི་ཕོ་ཉ་འབྱོར་ནས་དབུས་སུ་ཕེབས། དཔལ་བསམ་ཡས་དང་
གོང་དཀར་སོགས་སུ་ཕེབས་ནས་འགྲོ་དོན་མཛད་རྗེས་རིམ་གྱིས་ས་་
སྐྱར་ཚུར་ཕེབས། རེ་ཞིག་ཤབ་དགེ་སྡིངས་སུ་སྐུ་མཚམས་དམ་པོར་
བཅད་ནས་བཞུགས་པའི་སྐབས་སུ། ལྷ་ས་རྫོང་པ་དང་། གནས་པ་
• 259 •



མགོ་སྐྱ་བ་གཉིས་ཀྱིས་ངན་གྲོས་བྱས་ནས་ཁོང་བཀྲོང་རྩིས་བྱས་པ་་་
དང་། ལྷ་ཁང་ཆེན་མོ་བསླུས་ནས་རབ་འབྱམས་པ་ཀུན་དགའ་ཚེ་
བརྟན་བཀྲོངས་ཤིང་འཕན་ནག་མི་ཁུར་གཅིག་དང་། ཆོས་དུང་
དཀར་པོ་རྒྱང་གྲགས་ཀྱང་ཁྱེར་སོང་བ་སོགས་ས་སྐྱའི་བསྟན་པ་ལ་་་་
བར་ཆད་ཆེན་པོ་བྱུང་བས། ཁོང་ཧ་ཅང་ཐུགས་སྐྱོ་ཞིང་། ད་ས་
སྐྱའི་བསྟན་པ་དར་རྒྱས་སུ་གཏོང་དཀའ་བར་འདུག་པས། བྱ་བྲལ་
བྱས་ནས་ས་དབེན་པ་ཞིག་ཏུ་སྒྲུབ་པ་ཉམས་ལེན་ལ་འགྲོ་ན་དགའ་་་
འདུག་སྙམ་སྟེ་བྱང་སེ་མོ་དོར་ཕེབས་པར་བརྩམས་པ་ན། ས་སྐྱའི་
དགོན་ཁག་གི་བླ་མ་སློབ་དཔོན་རྣམས་ཀྱིས་བཤོལ་འདེབས་ཞུས།
ཁྱད་པར་བྱང་པ་དཔོན་ནམ་མཁའ་ཚེ་དབང་རྡོ་རྗེ་དང་། ཤར་ཁ་
སྡེ་སྲིད་ནམ་མཁའ་ལྷུན་གྲུབ་གཉིས་ཀྱིས། ལྷ་ས་རྫོང་པ་སོགས་
བསྐྲད་དེ། གདན་ས་ཆོས་གཞིས་དང་བཅས་པ་ཐམས་ཅད་ཁོང་
གི་ཕྱག་ཏུ་ཕུལ་ཐུབ་པའི་དམ་བཅའ་ཞུས་ནས་བཤོལ་བཏབ་པས་་་་་
སྔར་བཞིན་ས་སྐྱའི་བསྟན་པ་སྐྱོང་བར་ཞལ་བཞེས་གནང་ཡང་། རེ་
ཞིག་དུས་བདེ་མེད་པའི་དབང་གིས་དབུས་སུ་གསང་སྟབས་ཀྱིས་་་་
ཕེབས། ནཱ་ལེནྡྲ་དང་བྱང་རྭ་སྒྲེང་སོགས་སུ་འགྲོ་དོན་མཛད། དེར་
ཡུན་མི་རིང་བར་བྱང་པ་དཔོན་དང་རྒྱལ་རྩེ་བ་གཉིས་ཀྱིས་སྤྱན་་་་་
འདྲེན་གྱི་མི་སྣ་མངགས་པ་འབྱོར་བས་ཐུགས་ཤིན་ཏུ་དགྱེས་ཏེ་་་་
འཕྲལ་གཙང་ཕྱོགས་གདན་ས་ཆེན་པོར་བྱོན། གཡས་རུ་བྱང་པའི་
• 260



དཔོན་དང་། རྒྱལ་རྩེ་དཔོན། རིན་སྤུངས་པ་གསུམ་གྱིས། གདན་
ས་ཆེན་པོའི་མཆོད་གཞིས་རྙིང་པ་གང་ཡོད་ཀྱི་ཐོག ལྷ་ས་གཞུང་ལ་
གཏོགས་པ་རྣམས་དང་། མང་མཁར་གཞུགས་ལ་གཏོགས་པ།
ཤབ་སྨད་དུ་གཏོགས་པ་བཅས་གཞིས་ཀ་ཕལ་ཆེ་བ་མཆོད་གཞིས་སུ་
ཕུལ་ནས། ས་སྐྱ་འཕེལ་རྒྱས་སུ་འགྲོ་བའི་མཐུན་རྐྱེན་བསྐྲུན།
ཁོང་དགུང་ལོ་སུམ་ཅུ་ལྷག་ཙམ་ལ་ཕེབས་པ་ནས་གདན་ས་
ཆེན་པོར་ཞིག་གསོ་དང་། གཙུག་ལག་ཁང་དང་ལྷ་སྐུ་མང་པོ་གསར་
བཞེངས་ཀྱི་འགོ་བཙུགས། དེ་སྔོན་རྒྱུ་རྐྱེན་སྣ་ཚོགས་པའི་དབང་
གིས་ས་སྐྱའི་གདན་ས་འདི་ཉིད་ཀྱི་གཙུག་ལག་ཁང་དང་། མགོན་
ཁང་ཕལ་ཆེ་བ་ཞིག་བགྲེས་སུ་གྱུར་ཅིང་། ནང་གི་རྟེན་རྣམས་ཀྱང་
འགའ་ཞིག་ཐོར་ཞིང་། འགའ་ཞིག་ཉམས་གོག་ཏུ་གྱུར་པ་སོགས་ས་
སྐྱའི་བསྟན་པ་ཉག་ཕྲ་བར་གྱུར་པ་དེ་དག་བླ་མ་འདིས་རྨང་ནས་་་་་
གསོ་བའི་འགོ་ཚུགས་ཏེ་ལྷ་ཁང་ཆེ་ཆུང་ཚང་མ་ཉམས་གསོ་མཛད་་་་
ཅིང་། བདེ་མཆོག་ཕོ་བྲང་དང་། ལྷུན་གྲུབ་ཕོ་བྲང་སོགས་བཟོ་
བཀོད་ངོ་མཚར་ཆེ་བ་མང་པོ་གསར་བཞེངས་དང་། ནང་རྟེན་ལྷ་སྐུ་
རྟེན་གསུམ་དང་། མཆོད་རྫས་དང་མཆོད་ཆ་སོགས་བསམ་གྱིས་མི་
ཁྱབ་པ་མང་པོ་གསར་དུ་བསྐྲུན།
ཁོང་ནི་ས་སྐྱའི་གདུང་རབས་ནང་ནས་བསྟན་པའི་མེ་རོ་
སླར་གསོ་མཛད་པོ་གཙོ་བོ་ཞིག་ཏུ་གྱུར་ཏེ་ཀུན་གྱིས་བསྔགས་པའི་་་
• 261 •



གནས་སུ་གྱུར། འཆད་རྩོད་རྩོམ་གསུམ་གྱི་སྒོ་ནས་བསྟན་པ་རྒྱས་
པར་མཛད་ཅིང་། ཆོས་གྲྭ་ཆེན་པོ་ཐུབ་བསྟན་ལྷ་ཆེ་ཞེས་པ་གསར་
དུ་འདེབས་པར་མཛད་ནས་མདོ་ཕྱོགས་ཀྱི་བསྟན་པ་དབྱར་མཚོ་་་་
ལྟར་འཕེལ་བར་མཛད། སྔགས་ཀྱི་སྐོར་གསང་སྔགས་བདེ་ཆེན་གླིང་
གསར་དུ་བཏབ། ཆོས་གྲྭ་དེ་དག་གི་སྒྲིག་ལམ་ཀུན་སྤྱོད་ཚང་མ་ཡིག་
ལམ་དུ་བཀོད་པའི་བཅའ་ཡིག་བརྩམས། དཔལ་བསམ་ཡས་གཙུག་
ལག་ཁང་དུ་ཡང་རབ་བྱུང་གི་སྡེ་ཆེན་པོ་བཙུགས་པ་སོགས་དབུས་་་་
གཙང་གི་ས་ཆ་མ་ལུས་པར་ས་སྐྱའི་དགོན་སྡེས་ཁྱབ་པར་མཛད།
ཁོང་གིས་སྔ་ཕྱིར་བཙུན་མོ་གསུམ་ཁབ་ཏུ་བཞེས། སྲས་སྐུ་
མཆེད་གཉིས་ཏེ་གཅེན་འཇམ་དབྱངས་བསོད་ནམས་དབང་པོ་་་་་
དང་། གཅུང་གྲགས་པ་བློ་གྲོས་རྒྱལ་མཚན་གཉིས་འཁྲུངས།
རིགས་སྲས་གཉིས་ལ་ཁོང་གི་ཐུགས་ལ་བཞུགས་དགུའི་ཟབ་ཆོས་་་་་
རྣམས་བུམ་པ་གང་བྱོའི་ཚུལ་དུ་བསྩལ། །
སྐབས་ཤིག་བསམ་ཡས་ཀྱི་ས་སྐྱོང་ཚེ་དབང་རྡོ་རྗེ་དགོངས་
པ་རྫོགས་པར་བརྟེན། ཁོང་གཤེགས་བརྫང་ལ་གདན་དྲངས། དེ་
ནས་གདུང་སྲས་འཇམ་དབྱངས་བསོད་ནམས་དབང་པོ་བཅས་་་་་
དབུས་སུ་བྱོན། ལོ་དགོན་དུ་སྤྱན་སྔ་ངག་དབང་ཆོས་གྲགས་མདུན་
སྲས་འཇམ་དབྱངས་བསོད་ནམས་དབང་པོ་རབ་ཏུ་བྱུང་ཞིང་དགེ་་་
ཚུལ་གྱི་སྡོམ་པ་ཞུས། ཁོང་གིས་ཀྱང་ཟབ་ཆོས་འགའ་གསན།
• 262 •



ཡབ་སྲས་གཉིས་པོ་ལྷ་སར་ཇོ་བོ་རིན་པོ་ཆེ་སོགས་རྟེན་ཁྱད་འཕགས་
རྣམས་མཇལ། སྐྱིད་ཤོད་པས་གདན་དྲངས་ཏེ། གཞིས་དགའ་བདེ་
ཆེན་དུ་ཕེབས། དེར་གཏེར་སྟོན་ཞིག་པོ་གླིང་པར་གཏེར་ཆོས་
འགའ་གསན། བསམ་ཡས་སུ་ཕེབས་ཏེ་ཁོང་གི་གཅེན་པོ་བདག་
ཆེན་ཀུན་དགའ་བསམ་གྲུབ་དང་ལྷན་ཅིག བསམ་ཡས་གཙུག་ལག་
ཁང་དང་མཆོད་རྟེན་རྣམས་ལ་ཞིག་གསོས་དང་རབ་གནས་མཛད།
དེར་གཏེར་སྟོན་ཤེས་རབ་འོད་ཟེར་ལ་གཏེར་ཆོས་མང་པོ་གསན།
དེ་ནས་སླར་གདན་ས་ཆེན་པོ་དཔལ་ལྡན་ས་སྐྱར་ཕེབས།
དགུང་ལོ་ལྔ་བཅུ་ཙམ་ལ་ཕེབས་པ་ན། གདུང་སྲས་སྐུ་
མཆེད་གཉིས་རང་གི་རྒྱལ་ཚབ་ཏུ་མངའ་གསོལ་ཏེ་ས་སྐྱ་པའི་སྤྱི་བྱེ་་་
བྲག་གི་བྱ་བ་ཀུན་སྒྲུབ་ཏུ་བཅུག དེ་རྗེས་ཡར་རྒྱབ་སྡེ་པ་ཞིང་གཞན་
དུ་གཤེགས་པའི་དགོངས་རྫོགས་ལ་གདན་འདྲེན་པ་སླེབས་ནས།
གདུང་སྲས་འཇམ་དབྱངས་པ་ཕྱག་ཕྱིར་འབྲངས་ནས་སླར་ཡང་་་་་
དབུས་སུ་ཕེབས། ཞིང་གཤེགས་དེ་ཉིད་ཀྱི་དགོངས་རྫོགས་གྲུབ་རྗེས་
དཔལ་བསམ་ཡས་སུ་བྱོན་ནས་བསམ་ཡས་དབུ་རྩེ་ཆེན་མོར་ཞིག་་་་་
གསོ་མཛད། ལྕོག་གསར་མང་པོ་བཙུགས། དཔལ་བསམ་ཡས་ཀྱི་ལྷ་
མི་ཚང་མ་ཡི་རང་བར་མཛད་དེ་གཙང་ས་སྐྱར་ཚུར་བྱོན། གདན་ས་
ཆེན་པོར་གདུང་སྲས་གཉིས་ཀྱི་གཙོས་དགེ་བའི་བཤེས་གཉེན་མང་་་་
པོ་ལ་དབང་དང་རྗེས་གནང་ལུང་ཁྲིད་བཅས་མཐའ་ཡས་པ་ཞིག་་་་
• 263 •



བསྩལ། མདོ་སྔགས་ཀྱི་འཆད་ཉན་ཡུན་རིང་མཛད་དེ། སྐལ་ལྡན་
གྱི་སློབ་མ་ཡང་། གདུང་སྲས་བདག་ཆེན་གཉིས་དང་། མངའ་རིས་
གུང་ཐང་ཆོས་རྒྱལ་ཁྲི་བསམ་གྲུབ་སྡེ། རྩེ་གདོང་བདག་ཆེན་ཀུན་
དགའ་ལེགས་པའི་འབྱུང་གནས་སོགས་དཔོན་ཆེན་རྣམས་དང་། །
ངོར་མཁན་ཆེན་སངས་རྒྱས་སེང་གེ་ གླི ང་ཁ་བདེ་བ་ཅན་གྱི་
མཁན་ཆེན་དཀོན་མཆོག་རྒྱ་མཚོ། གསང་སྔགས་བདེ་ཆེན་གླིང་གི་
མཁན་ཆེན་དཔལ་ལྡན་བཟང་པོ་སོགས་མཁན་ཆེན་མང་པོ། གཞན་
ཡང་མཁན་སློབ། པཎྜི་ཏ། གཏེར་སྟོན་སོགས་རིས་མེད་ཀྱི་སློབ་
མ་མཁས་དབང་མང་པོ་སྤེལ།
དགུང་ལོ་དྲུག་ཅུ་རྩ་བརྒྱད་དུ་ཕེབས་པ་རབ་བྱུང་བཅུ་པའི་
ཤིང་སྤྲེལ་( ༡༥༨༤)ལོའི་ཟླ་བ་བདུན་པའི་ཚེས་བཅུ་གཉིས་ལ་ལྷུན་
གྲུབ་ཕོ་བྲང་དུ་སྐུ་ཞི་བའི་དབྱིངས་སུ་གཤེགས་སོ། །གསུང་འབུམ་
སྐོར། གསང་སྔགས་ཀྱི་དབང་ཆོག་དང་། སྒྲུབ་ཐབས་སྣ་
ཚོགས། ས་ལོའི་བསྟོད་པ་སོགས་བསྟོད་ཚོགས་སྐོར། བཅའ་
ཡིག་དང་ཉམས་མགུར། དྲིས་ལན། གསོལ་འདེབས། འཕྲིན་
ཡིག་བཅས་པོ་ཏི་གསུམ་ཡོད་ཚོད་ཀྱང་། མི་རིགས་དཔེ་མཛོད་
ཁང་དུ་བྲིས་མ་པོད་གཉིས་ལས་མ་བཞུགས་སོ།།
¢ ir
• 264



མང་ཐོས་ཀླུ་སྒྲུབ་རྒྱ་མཚོའི་རྣམ་
ཐར་མདོར་བསྡུས།
མང་ཐོས་ཀླུ་སྒྲུབ་རྒྱ་མཚོ་ནི། གངས་ཅན་བོད་ཀྱི་ཡུལ་
ལྗོངས་ལ་སྔོན་སྟོད་སྨད་བར་གསུམ་མམ། དབུས་གཙང་ཁམས་
གསུམ་དུ་དབྱེ་བའི་ཡ་གྱལ། གཙང་གི་ཡུལ་དུ་རབ་བྱུང་དགུ་པའི་ཆུ་
མོ་ལུག་གི་( ༡༥༢༣）ལོར་སྐུ་འཁྲུངས།
དགུང་ལོ་བཅོ་ལྔར་ཕེབས་པ་ན། འབུམ་ཕྲག་གསུམ་པས་
བཏབ་པའི་གཉན་ཡོད་བྱ་རྒོད་གཤོངས་ཀྱི་གདན་ས་པ་པཎ་གྲུབ་་་་
བཟང་པོ་བཀྲ་ཤིས་ཀྱི་ཞབས་ལ་བསྟེན། གཉན་ཡོད་ཀྱི་གཙུག་ལག་
ཁང་དུ་བླ་མ་དེ་ཉིད་ཀྱི་སྤྱན་སྔར་རབ་ཏུ་བྱུང་། སྔོན་གྱི་མིང་ཀླུ་རྒྱལ་
ནོར་བུ་ཞེས་པ་དེ། ཀླུ་སྒྲུབ་རྒྱ་མཚོ་ཞེས་པར་བསྒྱུར། དེ་ནས་བཟུང་
ཀླུ་སྒྲུབ་རྒྱ་མཚོ་ཞེས་པའི་མཚན་རྒྱུན་འཇགས་སུ་གྱུར། བླ་མ་འདི་
རྣལ་འབྱོར་སོགས་དམ་པའི་ཆོས་ཀྱི་དགའ་སྟོན་ལ་ཐོག་མར་རོལ། །
བླ་མ་བཟང་པོ་བཀྲ་ཤིས་རྩ་བའི་བླ་མ་བསྟེན་ནས་ལོ་ཉེར་བདུན་་་་་་
རིང་འབྲལ་བ་མེད་པར་རྗེས་སུ་འབྲངས། སྦྱོར་ཀློག་ཐུགས་འཛིན་
• 265 •



ནས་མདོ་སྔགས་རིག་གནས་དང་བཅས་བླ་མའི་ཐུགས་ལ་བཞུགས་་་་
དགུ་བུམ་པ་གང་བྱོའི་ཚུལ་དུ་སྦྱངས། བླ་མས་ཀྱང་དགྱེས་པ་ཆེན་
པོས་བསྐྱངས།
ཁོང་དགུང་ལོ་ཞེ་གཉིས་པ་ཤིང་བྱི་(༡༥༦༤)ལོར་བླ་མ་
བཟང་པོ་བཀྲ་ཤིས་དག་ཞིང་དུ་གཤེགས། དགོངས་རྫོགས་ལེགས་
པར་བསྒྲུབས་ཤིང་། བླ་མའི་ཤུལ་འཛིན་མཛད་ནས་འཆད་ཉན་
སྒོམ་སྒྲུབ་ལ་ཐུགས་བརྩོན་ལྷོད་མེད་མཛད། །
དེ་ནས་སྐྱིད་གཤོངས་པ་བློ་གྲོས་རྣམ་རྒྱལ་དང་། ཀུན་
དགའ་གྲོལ་མཆོག་གཉིས་ཀྱིས་གཙོས་རིས་མེད་ཀྱི་དགེ་བའི་བཤེས་་་
གཉེན་མང་པོ་བསྟེན་ནས་རིག་པའི་གནས་མ་ལུས་པར་སྦྱངས་པ་་་་
མཐར་ཕྱིན་མཛད། ལྷག་པར་དུ་ཚད་མ་དང་རྩིས་ཀྱི་རིག་པ་ལ་
མཁས་པའི་ཡང་རྩེར་སོན། སྐྱིད་གཤོངས་པ་བློ་གྲོས་རྣམ་རྒྱལ་
མདུན་ནས་ཚད་མ་རིག་པའི་གཞུང་ལུགས་མཐིལ་ཕྱིན་སྦྱངས། ས་
པཎ་གྱི་རིག་གཏེར་ལ་འགྲེལ་པ་ལེགས་བཤད་ཉི་མའི་འོད་ཟེར་་་་་་
བརྩམས་ནས་དཀའ་བའི་གནད་རྣམས་རེ་རེ་བཞིན་དགག་བཞག་
སྤོང་གསུམ་གྱིས་གཏན་ལ་ཕབ། འདུལ་བ་དང་མངོན་པ་མཛོད་
སོགས་ལའང་དོན་སྙིང་འདུས་ལ་ཚིག་ཉུང་བའི་སྒོ་ནས་འགྲེལ་་་་་་
བཤད་ལེགས་པར་བརྩམས། རྩིས་ཀྱི་བསྟན་བཅོས་ཀྱང་《བསྟན་
རྩིས་ཉི་མའི་འོད་ཟེར་》སོགས་ཚད་ལྡན་གྱི་བསྟན་བཅོས་འགའ་་་་
• 266 •



བརྩམས། མདོར་ན་ཕྱི་ནང་གི་རིག་གནས་ཀུན་ལ་མཁས་པར་གྱུར་
ཏེ་དཔལ་ལྡན་ས་སྐྱའི་བསྟན་པ་རྒྱས་པར་མཛད་ཅིང་། སློབ་མ་
མཁས་པ་ཡང་མང་པོ་བྱུང་། །
ཁོང་གི་གསུང་འབུམ་ཆོས་ཚན་སོ་བདུན་ཡོད་པའི་བྲིས་མ་
པོད་གཅིག་མི་རིགས་དཔེ་མཛོད་ཁང་དུ་བཞུགས། དེ་མིན་གྱི་
གསུང་མང་ཙམ་ཡོད་སྐད་ཀྱང་དེ་སྔ་དངོས་མཇལ་མ་བྱུང་ཞིང་།
ཁོང་ལ་རྣམ་ཐར་ཞིག་ངེས་པར་ཡོད་དམ་སྙམ་ཡང་ཁོ་བོས་མ་མཇལ་
བས་གནས་སྐབས་དེ་ཙམ་ལས་རྒྱས་པ་བརྗོད་ཐབས་བྲལ་བས་རྣམ་་
ཐར་རྗེས་སུ་མཇལ་བྱུང་ན་ཁ་སྣོན་བྱེད་རྩིས་ལགས།།
ཞྭ་དམར་དཀོན་མཆོག་ཡན་ལག་གི་
རྣམ་ཐར་མདོར་བསྡུས། །
ཞྭ་དམར་ལྔ་པ་དཀོན་མཆོག་ཡན་ལག་ནི། ཀོང་པོ་སྟོད་
ཀྱི་ཕྱོགས་སུ་གནས་ཆེན་ཙ་རི་ཏྲའི་ཉེ་འདབས། རྗེ་སྒམ་པོ་པའི་
ཚེམས་ཀྱི་མཆོད་རྟེན་གྱི་འགྲམ་རྐྱེན་ཞོལ་མོ་ཆེར་དགའ་ལྡན་ཁང་་་་་
གསར་དུ། ཡབ་རྒྱལ་པོ་མཚན་ལྡན་དང་། ཡུམ་བསོད་ནམས་སྒྲོལ་
• 267 •



མ་གཉིས་ཀྱི་སྲས་སུ་རབ་བྱུང་དགུ་པའི་ཤིང་བྱ་( ༡༥༢༥)ལོའི་ཟླ་བ་
བཅུ་པའི་ཚེས་བཅུའི་ཐོ་རངས་ལ་སྐུ་བལྟམས། །
བལྟམས་མ་ཐག་མར་མེ་ལ་གཟིགས་ཏེ་ཞལ་འཛུམ་པ་་་་
མཛད། ཞག་གཉིས་གསུམ་རྗེས་ཡབ་ཡུམ་མ་ནོར་བར་མཁྱེན་ཅིང་།
ཤ་ཆང་གི་དྲི་ཚོར་བ་དང་མི་དགྱེས་པའི་རྣམ་འགྱུར་བསྟན་པ་སོགས་
བྱིས་པ་གཞན་དང་མི་འདྲ་བ་ཞིག་ཡོད་སྟབས་ཡབ་ཡུམ་ནས་རྗེ་ཀརྨ་
པ་ལ་ཕུལ་ཏེ་ཆོས་བྱེད་དུ་འཇུག་རྒྱུར་ཐག་བཅད། མཚན་ཟླ་བ་ཆོས་
སྐྱེས་སུ་བཏགས།
དགུང་ན་ལོ་གཅིག་མ་ཟིན་ཙམ་ལ་ཀརྨ་པ་མི་བསྐྱོད་རྡོ་རྗེ་
ཀོང་པོ་ཙ་རིར་གནས་གཟིགས་ལ་ཕེབས། ཡབ་རྒྱལ་པོས་བྱིས་པ་
པང་དུ་བླངས་ནས་ཀརྨ་པ་མཇལ་བར་སོང་། བྱིས་པས་མིག་གཞན་
དུ་མི་ཡོལ་བར་རྗེ་ཀརྨ་པའི་ཞལ་ལ་གཟིགས། ཀརྨ་པས་བུ་འདི་
གཞན་དང་མི་འདྲ་བ་ཞིག་ཡིན་ཞེས། མཚན་དཀོན་མཆོག་ཡན་
ལག་ཅེས་པ་བསྩལ། གཙུག་ཕུད་བཞེས་ཏེ། སྐྱབས་འགྲོ་དང་ཐུགས་
རྗེ་ཆེན་པོའི་སྒོམ་བཟླས་གནང་།
དགུང་ལོ་གཉིས་པའི་མགོ་ཟིན་ཙམ་ན། ཀརྨ་པའི་བཀའ་
ཤོག་དང་མི་སྣ་བཅས་འབྱོར་བ་དང་བསྟུན་ཏེ། ཡབ་ཡུམ་སྐུ་འཁོར་
བཅས་ཀརྨའི་སྒར་ཆེན་དུ་ཕེབས། རྗེ་ཀརྨ་པ་མི་བསྐྱོད་རྡོ་རྗེས་
བརྟག་པ་སྣ་ཚོགས་མཛད་དེ། ཞྭ་དམར་བཞི་པ་ཆོས་གྲགས་ཡེ་ཤེས་
• 268 •



ཀྱི་སྤྲུལ་སྐུར་ངོས་འཛིན་མཛད། དེ་ནས་ཡབ་ཡུམ་སྐུ་འཁོར་བཅས་
རྒྱལ་དབང་པའི་ཞབས་པད་བསྟེན་ནས་རྣམ་ཐོས་རིར་ཕེབས། ས་
བྱི་ལོའི་ལོ་གསར་དགྱེས་སྟོན་རོལ།
དགུང་ལོ་བཞིར་སོན་ས་ན། ཀཱ་རི་ཀ་ལྔ་བཅུ་པ་དང་།
ཟབ་མོ་ནང་དོན་གྱི་རྩ་བ། སུམ་རྟགས་ཀྱི་རྩ་བ་སོགས་བློར་འཛིན་
གྱི་དབུ་བཙུགས། དགུང་ལོ་བརྒྱད་པ་ལ། རྗེ་མི་བསྐྱོད་རྡོ་རྗེའི་
སྤྱན་སྔར་ཡོངས་རྫོགས་དགེ་བསྙེན་གྱི་སྡོམ་པ་ཞུས། མཚན་དཀོན་
མཆོག་འབངས་ཞེས་གསོལ། དེ་ནས་རིམ་བཞིན་ཞྭ་དམར་གྱི་ཅོད་
པན་ཡང་གནང་ཞིང་། སྨོན་འཇུག་སེམས་བསྐྱེད་ཀྱི་བྱང་སྡོམ་
དང་། ནཱ་རོ་ཆོས་དྲུག་དང་ཉམས་ལེན་གྱི་སྐོར། ཀར་ལུགས་ཟབ་
ཆོས་གཞན་དག་བཅས་ཀྱི་ཁྲིད་ལུང་གནང་། ལོ་བརྒྱད་དགུ་རིང་
ཀརྨ་སྒར་ཆེན་དུ་རྗེ་མི་བསྐྱོད་རྡོ་རྗེ་དང་འབྲལ་མེད་དུ་འགྲོགས་ཏེ་་
འབྲི་ཁུང་རིན་ཆེན་རྣམ་རྒྱལ་དང་། དཔའ་བོ་གཙུག་ལག་ཕྲེང་བ་
སོགས་སྤྲུལ་སྐུ་མང་པོ་དང་ལྷན་ཅིག་ཏུ་ཟབ་ཆོས་རྒྱ་མཚོ་ལྟ་བུ་ཞུས།
རྭ་སྒྲེང་དང་སྟག་ལུང་སོགས་ཀྱི་དགོན་གནས་རྣམས་མཇལ།
དགུང་ལོ་བཅུ་གསུམ་པར་མཚུར་ཕུར་ཕེབས། གཙུག་ལག་
ཕྲེང་བའི་མདུན་ནས་རྡོ་རྗེ་ཕྲེང་བ་དང་སྒྲུབ་ཐབས་རྒྱ་མཚོ་སོགས་ཀྱི་
དབང་རྗེས་གནང་དུ་མ་གསན། ཡང་དབེན་ཐེག་ཆེན་རྩེར་རྗེ་ཀརྨ་
མི་བསྐྱོད་རྡོ་རྗེས་མཁན་པོ་དང་འཕྲིན་ལས་པས་ལས་སློབ། གཙུག་
• 269 •



ལག་ཕྲེང་བས་དུས་གོ་བ་མཛད་དེ། དགུང་ལོ་བཅུ་བཞི་པ་ཁྱི་ལོའི་
དབྱར་ཁར་དགེ་ཚུལ་གྱི་སྡོམ་པ་ལེགས་པར་མནོས།
དགུང་ལོ་བཅོ་ལྔ་པར་གཙང་དུ་བྱོན། ལོ་ཙཱ་བ་ཀུན་དགའ་
ཆོས་བཟང་ལ་སྒྲ་དང་སྙན་ངག་གསན། ངུར་སྨྲིག་བྱམས་ཆེན་དང་
ཞྭ་ལུ་སོགས་ཀྱི་གནས་མཇལ་མཛད། ཡངས་པ་ཅན་ནས་ཕྱག་
མཛོད་བཀྲ་ཤིས་དར་རྒྱས་སོགས་གདན་འདྲེན་པ་འབྱོར། རྗེ་ཀརྨ་
པ་མི་སྐྱོད་རྡོ་རྗེ་དང་མཉམ་དུ་ཡངས་པ་ཅན་གྱི་ཆོས་གྲྭར་སྤྱན་་་་་་
དྲངས། རྗེ་མི་བསྐྱོད་རྡོ་རྗེས་ཁོང་ཞྭ་དམར་པའི་གསེར་ཁྲིར་མངའ་
གསོལ་མཛད། སླར་ཡང་ཁོང་དཔོན་སློབ་ལྷོ་སྟོད་སྨད་ཀུན་ཏུ་
ཞབས་ཀྱིས་བཅགས། མར་མིའི་གདན་ས་སྲས་མཁར་དགྱེས་རྡོར་ཕོ་
བྲང་དང་། ལྟོ་གྲོ་བོ་ལུང་སོགས་ཀྱི་གནས་ཁྱད་པར་ཅན་རྣམས་
མཇལ། ཧ་བོའི་གངས་ཀྱི་ཞོལ་ཁ་རོར་བཞུགས་སྐབས་རྒྱལ་དབང་
ལ་བཀའ་ཆོས་མང་པོ་ཞུས་ཤིང་། གཙུག་ལག་ཕྲེང་བའི་མདུན་རྒྱལ་
བའི་བཀའ་འགྱུར་གྱི་ལུང་ཞུ་བའི་དབུ་བཙུགས།
དགུང་ལོ་བཅོ་བརྒྱད་པ་ཆུ་སྟག་（༡༥༤༢）ལོའི་དཔྱིད་་་་
ཀར་ཆུ་བཟང་ལུང་ཚ་རག་ཕུ་ལ་རྗེ་མི་བསྐྱོད་རྡོ་རྗེས་མཁན་པོ་་་་
དང་། གཙུག་ལག་ཕྲེང་བས་ལས་སློབ་མཛད་དེ་དགེ་འདུན་ཚད་
ལྡན་གྲངས་ཚང་གི་དབུས་སུ་བསྙེན་རྫོགས་ཀྱི་སྡོམ་པ་མནོས། ལོ་
དེའི་དབྱར་ཁར་རྒྱལ་དབང་ཀརྨ་པའི་བསླབ་བྱ་ཞལ་བཀོད་ལྟར་་་་་
• 270



ཕྱག་མཛོད་བཀྲ་ཤིས་དར་རྒྱས་ནས་ཕྱག་ཕྱིའི་ཁུར་འགན་བཞེས་་་་་
ནས་ཞྭ་དམར་པའི་གདན་ས་ཡངས་པ་ཅན་དགའ་ལྡན་མ་མོར་་་་་་
ཕེབས། རྒྱལ་དབང་པས་སྒར་ཚུགས་གཅིག་གི་བར་ཞབས་སྐྱེལ་
མཛད་དེ་གང་ཅིར་བསླབ་བྱ་ཞལ་བསྒོ་དང་བཅས་དཔོན་སློབ་ལོ་་་་
བཅུ་དྲུག་ཙམ་འབྲལ་མེད་དུ་འགྲོགས་པར་བརྟེན་ཕན་ཚུན་འབྲལ་་་
མི་ཕོད་པ་ལྟར་མཛད། རྒྱལ་ཚབ་སྤྲུལ་སྐུས་བསིལ་སྣའི་བར་སྐྱེལ་མ་
མཛད། རྗེའི་བཀའ་བཞིན་དགའ་ལྡན་མ་མོར་འབྱོར་རྗེས་མཁས་
དབང་རྣམ་རྒྱལ་གྲགས་པ་སློབ་དཔོན་དུ་བསྟེན་ནས་སྡེ་སྣོད་ཀུན་ལ་
གསན་པ་རྒྱ་ཆེར་མཛད། དད་ལྡན་སྐྱེ་བོ་མང་པོར་དབང་རྗེས་
གནང་སོགས་ཀྱང་འགའ་ཞིག་མཛད། །
དགུང་ལོ་ཉེར་གཉིས་པར་ཙ་རི་ཏྲ་གསར་མའི་གནས་་་་་
རྣམས་སུ་གནས་གཟིགས་ལ་ཕེབས། རིན་ཕུག་ཏུ་མངོན་རྟོགས་རྒྱན་
དང་། ཟབ་མོ་ནང་དོན་གྱི་འགྲེལ་པ་བརྩམས། གཙུག་ལག་ཕྲེང་བ་
མཚོ་དཀར་ནས་སྤྱན་དྲངས་ཏེ། བཀའ་འགྱུར་གྱི་ལུང་འཕྲོ་དང་
དབང་ཁྲིད་དུ་མ་གསན། ཀོང་ལྗོངས་ཀུན་ཏུ་ཕེབས་ནས་རིས་སུ་མ་
ཆད་པའི་བླ་སྤྲུལ་རྣམས་ལ་ཆོས་ཀྱི་བཀའ་དྲིན་བསྩལ། ཡུལ་གྱི་སྐྱེ་བོ་
མཐའ་དག་ལ་སྤྱན་རས་གཟིགས་ཀྱི་ཆོས་སྐོར་གནང་། ཡུམ་འདས་
མའི་དོན་དུ་དགའ་ལྡན་མ་མོར་རྡོ་རྗེ་འཆང་གི་སྐུ་གསེར་ཟངས་ལས་
བཞེངས། དབོན་པོ་འདས་པའི་ཆེད་དུ་རྗེ་ཀརྨ་པའི་དྲུང་དུ། ཐུབ་
• 271 •



སྐུ་ཟངས་ཐང་མར་གྲགས་པའི་རྟེན་ཁྱད་འཕགས་ཕུལ། རིང་པོ་མ་
ལོན་པར་རྗེ་ཀརྨ་པས་སྒར་ཆེན་དུ་ཕེབས་དགོས་པའི་བཀའ་ཤོག་་་་
བསྩལ། དགའ་ལྡན་མ་མོའི་མཛོད་དུ་བདོག་པའི་དངོས་པོ་བཟང་
དགུ་ཁྱེར་ནས། དྭགས་པོ་སོགས་བརྒྱུད། དགུང་ལོ་ཉེར་དྲུག་པ་
ལྕགས་ཁྱི་(༡༥༥༠）ལོར་ཟླ་བ་བརྒྱད་པར་ཀརྨ་པའི་སྒར་ཆེན་དུ་་་
ཕེབས། བླ་དཔོན་ལས་སྣེ་བཅས་པས་སེར་སྦྲེངས་གཟབ་རྒྱས་ཀྱིས་
བསུས། རྒྱལ་དབང་ཀརྨ་པའི་དྲུང་དུ་འབུལ་ནོར་སྤོམ་མཐོ་བ་ཕུལ།
ཀརྨ་པ་མི་བསྐྱོད་ཞབས་ཀྱིས། ཁོང་གི་རྣམ་ཐར་ལ་བསྟོད་པའི་
གསོལ་འདེབས་བརྩམས་ཤིང་། བཞུགས་ཁྲི་ཡང་འདྲ་འདྲ་མཛད་
ནས་བཞུགས་པ་དང་། ཕྱག་རྫས་ཁྱད་པར་ཅན་དང་། གཙུག་ལག་
ཁང་དང་རྟེན་ཁྱད་འཕགས་ཀུན་ལ་གཟིགས་མོར་མཛད་བཅུག་སྟེ་་
ཕྱིས་གདན་ས་བརྒྱུད་འཛིན་གྱི་རྟེན་འབྲེལ་མཛད། གདན་ས་ཐེལ་
དུ་སྤྱན་སྔ་རིན་པོ་ཆེ་མཇལ་ཞིང་ཆོས་འབྲེལ་ཞུས། ས་སྐྱོང་བསོད་
ནམས་དར་རྒྱས་པས་འཕྱོངས་རྒྱས་སུ་གདན་དྲངས་ནས་འབུལ་བ་་་
རྒྱ་ཆེན་ཕུལ། སླར་ཙ་རི་ཏྲར་མཚོ་དཀར་དུ་ཕེབས་ནས་རྗེ་ཀརྨ་པའི་
དྲུང་དུ་རྗེའི་གསུང་འབུམ་ཡོངས་རྫོགས་ཀྱི་བྱིན་རླབས་དང་དབང་་་་
ཁྲིད་གཞན་དག་མང་དུ་ཞུས། དྭགས་ཀོང་འཁྲུག་ཟིང་འཇགས་ཆེད་
རྗེ་སྐུ་འཁོར་བཅས་བར་འདུམ་ལ་ཕེབས། རྗེ་ཀརྨ་པ་སྐུ་མཉེལ་བའི་
སྐབས་ཡིན་པས་མཚོ་དཀར་དུ་བཞུགས་ནས་དབྱར་གནས་མཛད།
• 272 •



དེ་ནས་བཤད་སྒྲུབ་གླིང་སོགས་བརྒྱུད། ཡར་སྟོད་ཤམ་པོའི་གངས་
ཞོལ་དུ་ཤིང་སྟག་（ ༡༥༥༤)ལོའི་ཟླ་བ་བརྒྱད་པའི་ཚེས་ཉེར་གསུམ་
ལ་རྒྱལ་དབང་ཀརྨ་པས་སྐུའི་བཀོད་པ་བསྡུས། དབུས་གཙང་ཁམས་
གསུམ་གྱི་རིས་མེད་དགོན་སྡེ་ཡོངས་ལ་མང་འགྱེད་དང་། རྟེན་ཁྱད་
འཕགས་རྣམས་ལ་མཆོད་འབུལ་སོགས་དགོངས་རྫོགས་རྒྱ་ཆེར་་་་་
བསྒྲུབས།
དགུང་ལོ་སོ་གཅིག་པ་ཤིང་མོ་ཡོས་（ ༡༥༥༥）ལོར་དཔའ་
བོ་གཙུག་ལག་ཕྲེང་བ་སོགས་རྗེ་རྒྱལ་དབང་པའི་སློབ་མ་གཙོ་བོ་་་་
རྣམས་དང་རིན་སྤུངས་པ་སོགས་ཡོན་བདག་ཆེན་པོ་མང་པོར་་་་་་
གསོལ་བ་ནན་གྱིས་བཏབ་པའི་ངོར་གདན་ས་མཚུར་ཕུའི་གསེར་་་་་་
ཁྲིར་བཞུགས་ཏེ་རྒྱལ་དབང་པའི་རྒྱལ་ཚབ་དམ་པར་མངའ་གསོལ།
རྗེས་ཞིང་གཤེགས་པའི་ཐུགས་རྟེན་དངུལ་སྲང་ཆེན་བཞི་སྟོང་བརྒྱད་
ཅུ། གསེར་ཞོ་བརྒྱད་བརྒྱ་གོ་བཞི་ལས་གྲུབ་པའི་རྟ་བབ་མཆོད་རྟེན་
མཐོ་སུམ་ཅུ་ཅན་བཞེངས། གསུང་རྟེན་རྗེའི་གསུང་འབུམ་པོ་ཏི་
སུམ་ཅུ་གསེར་བཙོས་མས་བཞེངས། །
མེ་སྦྲུལ་( ༡༥༥༧)ལོའི་ཟླ་བ་བཞི་པར་རྗེའི་མཆོག་སྤྲུལ་ཀྲེ་
སྨད་སྟག་བཟང་དུ་བལྟམས་འདུག་ཅེས་སི་ཏུ་རིན་པོ་ཆེའི་སྙན་ལ་་་་་
འབུལ་འབྱོར་བར་དགའ་སྟོན་རྒྱ་ཆེར་མཛད་ཅིང་། བརྟན་བཞུགས་
གསོལ་འདེབས་བརྩམས། དབུས་གཙང་གི་གྲྭ་རིགས་སྦྱིན་བདག་
• 273 •



ཚང་མར་དྲིལ་བསྒྲགས། ཟླ་བ་དྲུག་པར། འཕྲལ་གྱི་སྤྱོད་ཆས་ན་
བཟའ་དང་། གསོལ་སྤྱད། ཐམ་ག གཞོན་ནུའི་རོལ་ཚུལ་དང་
འཚམ་པའི་གོས་ཆས་རྒྱན་སོགས་ཉེར་མཁོ་བཅས་བསྐུར་ནས། རྗེ་
གོང་མའི་གསོལ་དཔོན་དང་སྨན་པ་སོགས་དགེ་སློང་བཅུ་ཁམས་སུ་་
བརྫངས། །
ལོ་དེའི་ཟླ་བ་བཅུ་གཉིས་པར་དངུལ་གདུང་རྟེན་དང་་་་་
བརྟེན་པ་བཅས་ལེགས་པར་གྲུབ། རྗེ་དཔའ་བོ་རིན་པོ་ཆེ་གདན་
དྲངས་ཏེ་རབ་གནས་ལེགས་པར་མཛད། ས་རྟ་( ༡༥༥༨)ལོར་དགེ་
འདུན་ཡང་རི་བ་ཡང་ཁམས་སུ་སྤྲུལ་སྐུའི་ཞབས་རིམ་དུ་བརྫངས།
དེ་ནས་མི་རིང་བར་རྗེ་དཔའ་བོ་གཙུག་ཕྲེང་གི་དྲུང་དུ་ལྷོ་བྲག་ཏུ་་་
ཕེབས་ཏེ་ཁམས་ནས་སྤྲུལ་སྐུ་སྤྱན་དྲངས་ནས་སླར་འདིར་མ་འབྱོར་་
གྱི་བར། གཙང་དབུས་དྭགས་ཀོང་གི་བསྟན་སྲིད་མ་ལུས་སྤྱན་གྱི་
འཚོ་དགོས་པ་སོགས་ཀྱི་ཞུ་བ་ཕུལ། རྗེ་དཔའ་བོས་ཀྱང་ཞལ་བཞེས་
ཐོག་སྤྲུལ་སྐུ་མྱུར་དུ་སྤྱན་དྲངས་དགོས་པའི་ཞལ་བཀོད་གནང་། དེ་
ནས་ཡངས་པ་ཅན་དུ་དགའ་ལྡན་མ་མོར་ལྕགས་སྤྲེལ་ལོའི་ལོ་གསར་
བཏང་། དེ་ནས་མཚུར་ཕུ་དང་གནས་ནང་གི་རྟེན་རྣམས་ལ་ཁམས་
ཕྱོགས་ཆིབས་བསྒྱུར་བའི་ཕྱག་འབུལ་དང་གསོལ་མཆོད་མཛད། ཟླ་
བ་ལྔ་པར་བྱང་ལམ་བརྒྱུད་དེ་མདོ་ཁམས་སུ་བཏེགས། འདམ་ནས།
ཤག་ཆུ་ཁར་སོག་ཟམ། གཡག་ལ་སེ་བོ་སོགས་བརྒྱུད་ཙན་དན་
• 274 •



དགོན་དུ་འབྱོར། སྡེ་དགོན་ཚང་མས་འབུལ་ཞབས་དཔག་མེད་
བགྱིས་ཤིང་། སོག་རོང་བརྒྱུད། མདོ་ཁམས་མཆོད་རྟེན་སར་
འབྱོར། དེར་ཀརྨ་དགོན་ནས་གདན་ཞུ་བ་འབྱོར། སི་ཏུ་རིན་པོ་ཆེ་
དང་མཇལ། སི་ཏུའི་གཟིམ་ཆུང་སྔགས་ཁང་དུ་ཕེབས་ནས་བྲིས་
འབུར་གྱི་རྟེན་གསར་རྣམས་ལ་ཕྱག་གནས་མཛད་ཅིང་། རྣམ་པ་
ལྷན་རྒྱས་གསུང་བགྲོ་ཞིབ་པར་མཛད། ཟུར་མང་དགོན་པས་འབུལ་
བ་རྒྱ་ཆེན་ཕུལ་ཞིང་། ཟུར་མང་སྤྲུལ་སྐུ་བློ་གྲོས་རབ་ཏུ་བྱུང་ཞིང་
བསྙེན་པར་རྫོགས་ཏེ། མིང་ཀརྨ་ལེགས་བཤད་སྒྲ་དབྱངས་ཞེས་པ་
བསྩལ། འབྲི་ཆུའི་རྒྱུད་ཨ་ལ་སྡོང་གྲུ་ཁར། ལྕགས་བྱ་ལོའི་ལོ་
གསར་མཛད།
དེ་ནས་ཁམས་དཀར་མཛེས་ཕྱོགས་སུ་བཏེག འཛིང་རྣམ་
རྒྱལ་དགོན་སོགས་བརྒྱུད་ཀྲེ་སྟོད་སྟོང་མོ་གྲུ་ཁར། ལྕགས་མོ་གུ་ཤྲཱི་
དང་ཡང་རི་བླ་མ་སོགས་དཔོན་སློབ་མང་པོ་ཕྱག་འབུལ་སྤྱན་འདྲེན་
དུ་འབྱོར། དགུང་ལོ་སུམ་ཅུ་སོ་བདུན་པ་ལྕགས་བྱ་（ ༡༥༦༡）ལོའི་
ཟླ་བ་གཉིས་པར་ཀྲེ་ཤོད་ལྷུན་རྩེའི་ཉེ་འདབས་དགོན་ཞོལ་མར་ཁུ་་་
ཀོང་ཟེར་བའི་ཞིང་ཁར་སྒར་ཕབ་ནས་བཞུགས། ཚེས་གསུམ་ཉིན་
དགུང་ལོ་དྲུག་ཏུ་ཕེབས་པའི་རྗེ་ཀརྨ་པ་མི་བསྐྱོད་ཞབས་ཀྱི་ཡང་སྲིད་
སྤྲུལ་སྐུ་མཇལ་བར་བྱོན། རྗེ་མི་བསྐྱོད་རྡོ་རྗེ་མཇལ་བ་ལྟར་ཁ་
བཏགས་ཉིན་བདེ་མ་སྲིད་དུ་རིང་བའི་མཇལ་དར་དང་ཕྱག་འབུལ་་
• 275 •



བྱིན་རླབས་ཞུས། མཆོག་སྤྲུལ་ནས་ཀྱང་ཐུགས་ཞུམ་པ་དང་བག་ཚ་
མེད་པར་བྱིན་རླབས་གནང་བ་དང་ཞལ་ལ་ཡང་ཡང་གཟིགས་ཤིང་་
དགྱེས་པའི་རྣམ་འགྱུར་དཔག་མེད་བསྟན། ཇ་ཡུན་བཞི་ལྔ་ཙམ་
གྱི་རིང་ལྷན་ཅིག་བཞུགས། ཟླ་བ་གཉིས་པའི་ཚེས་བཅུ་གཉིས་ལ།
བླ་སྤྲུལ་ལས་སྣེ་གྲྭ་དཀྱུས་ཧ་ཅང་མང་པོས་གདུགས་དང་། རྒྱལ་
མཚན། འཕན་དར་རོལ་མོ་སྣ་ཚོགས་དང་སྤོས་སྣ་བཅས་མནབས་
ཏེ་གཟབ་སྦྲེང་རུ་ཁག་རྒྱས་པ་བྱས་ཏེ་ལྷུན་རྩེ་ནས་མཆོག་སྤྲུལ་སྒར་་་
ཆེན་དུ་གདན་དྲངས་ནས་རྒྱལ་བ་གོང་མའི་གསེར་ཁྲིར་མངའ་་་་
གསོལ། མི་རིང་བར་གཙུག་ཕུད་བཞེས་ཏེ་ཡོངས་རྫོགས་དགེ་བསྙེན་
གྱི་སྡོམ་པ་ཕུལ། མཚན་དཔལ་ལྡན་མི་ཕམ་ཆོས་ཀྱི་དབང་ཕྱུག་ཅེས་
པ་གསོལ། དཀར་མཛེས་ཤུག་རི་ཐང་དུ་སྒར་ཕབ་ནས་ལྷན་རྒྱས་ཟླ་
བ་གཅིག་ཙམ་བཞུགས། སྤྲུལ་སྐུ་ལ་ཀརྨ་དུས་གསུམ་མཁྱེན་པའི་
གསུང་འབུམ་སོགས་ཀྱི་ལུང་ཕུལ། སྡེ་མགོན་ཁང་སོགས་དགོན་རྙིང་
རྣམས་སུ་རྟེན་མཇལ་ཕེབས། ཟླ་བ་བདུན་པར་འདྲ་ཚེར་ལུང་
དགོན་དུ་ཕེབས་ནས་སེར་སྐྱ་མང་པོར་དབང་ལུང་བཅས་གནང་།
ལོ་དེའི་དགུན་ཁར་ལྷུན་རྩེར་བཞུགས། ཁྱི་ལོའི་ལོ་གསར་མཛད།
ཀརྨ་པ་དུས་གསུམ་མཁྱེན་པ་དང་ཞྭ་དམར་ཆོས་གྲགས་ཡེ་ཤེས་་་་་
འཁྲུངས་པ་དང་། ཁྲི་རལ་གྱིས་བཞེངས་པའི་ཀྲེ་ཀ་བྲག་གི་གཙུག་
ལག་ཁང་སོགས་ཀྱི་གནས་མཇལ་དུ་ཕེབས། ཟླ་བ་དགུ་པར་འཛམ་
• 276 •



ཐང་དགོན་པར་ཕེབས། དགོན་དེའི་གྲྭ་པ་ཉིས་སྟོང་ཉེ་བ་ལ་རབ་
བྱུང་དང་བསྙེན་རྫོགས་ཀྱི་སྡོམ་པ་གནང་། དགུན་ཁར་མགོ་ལོག་
གསེར་ཐར་ཕྱོགས་སུ་ཆོས་སྦྱིན་བསྩལ། མགོ་ལོག་སྐྱ་སེར་ཡོངས་
ནས་རྟ་ཁྲབ་གོ་དར་རུ་མཚོན་བཅས་དངོས་པོ་མང་པོ་ཕུལ། སླར་
ཤེལ་ཁོག་ཏུ་ཚུར་ལོག སྐབས་དེར་དར་མདོའི་མི་ཆེན་གྲགས་རྒྱལ་
སོགས་དཔོག་ཁག་དང་། མི་ཉག་མཁས་པ་མི་ལྔའི་སྡེ་རྣམས་ཀྱིས་
སྤྱན་འདྲེན་པ་འབྱོར། ཆུ་ཕག་ལོའི་ལོ་གསར་རྟའུ་ལ་མཛད་ནས།
དགུང་ལོ་སུམ་བཅུ་རྩ་དགུ་པ་ལོ་དེའི་ཟླ་བ་དང་པོའི་ཚེས་ཉེར་་་་་
བདུན་ལ་དར་མདོར་འབྱོར། དར་མདོའི་དཔོན་གཡོག་ཁྲོམ་པ་བླ་
གྲྭ་བཅས་ཤིན་ཏུ་མང་པོས་རོལ་མོའི་བྱེ་བྲག་སོགས་བཀོད་པ་ཚད་་་་
མེད་ཀྱིས་བསུས་ཏེ། གྲོང་པའི་བྱང་ཕྱོགས་ཀྱི་ཆུ་འགྲམ་དུ་བཞུགས་
སྒར་མཛད། གྲོང་མི་དང་རྒྱ་བོད་ཚོང་པ་བཅས་མཇལ་དུ་ཡོང་ཞིང་
རྒྱ་བོད་ཀྱི་དངོས་ཟོག་འཕུལ་བ་རི་ལྟར་སྤུངས། རྒྱའི་ཧོང་ཧྲང་
རྣམས་ཀྱིས་སྤོས་དང་འཕན་གདུགས་རོལ་མོ་སྣ་ཚོགས་བཅས་ཁྱེར་་
ནས་སྒར་ལ་བསྐོར་བ་བྱས། མཚན་མོར་རྒྱའི་རྩེ་སྣ་ཁྱད་མཚར་
གཟིགས་མོར་ཕུལ། ལ་མོ་རྩེའི་དགོན་པར་ཞབས་ཀྱིས་བཅགས། མི་
ཉག་མཁས་པ་མི་ལྔའི་དགོན་ཁག་ཏུ་ཕེབས་ནས་གྲྭ་པ་བརྒྱ་ཕྲག་མང་
པོར་རབ་བྱུང་དང་བསྙེན་རྫོགས་བསྒྲུབས། ར་ཏི་དར་རྒྱས་གླིང་གི་
གནས་བསྟོད་བརྩམས། དེ་ནས་ཉག་ཆུ་བརྒལ་ཏེ་ཀམ་པོ་གནས་
• 277 •



ནང་ཕྱོག་སུ་བཏེག ཕེབས་ལམ་དུ་སྨན་འཇི་དགོན་པར་འཇང་རྒྱལ་
གྱི་བློན་པོ་སོགས་ཀྱིས་འབུལ་ཆེན་དང་མཇལ་ཁ་ཞུས། ཟླ་བ་བཅུ་
པར་ཀམ་པོའི་གནས་ཆེན་དུ་འབྱོར། གནས་ནང་གི་གནས་མཇལ་
ཞིབ་པར་མཛད་ཅིང་རྟེན་རྣམས་ལ་གསེར་ཆབ་ཕུལ་བ་སོགས་་་་་
མཆོད་པ་རྒྱ་ཆེར་མཛད། བླ་མ་རྒྱ་ཟེར་བ་དེ་སྤུང་རིའི་གདན་སར་
བསྐོས། ཤིང་བྱི་( ༡༥༦༤)ལོའི་ལོ་གསར་ཡང་དེར་བརྒལ་ཞིང་།
འཇང་རྒྱལ་བློན་རྣམས་ལ་བཀའ་ཤོག་དང་གནང་སྐྱེས་གསེར་ཡིག་་་་
པ་བཅས་བརྫངས། མི་རིང་བར་སྟག་ཤོད་བརྒྱུད་འབའ་རྒྱ་སྤང་
སྟེང་དུ་ཕེབས། ས་ཐམ་ནས་འཇང་རྒྱལ་གྱི་འབུལ་སྐྱེལ་གསེར་ཡིག་
པ་འབྱོར། དེར་གྲྭ་ཡོན་བདག་རྣམས་ལ་མདོ་སྡེ་འགའི་ལུང་
གནང་། འཇང་ཀོང་བར་གྱི་འགལ་བ་བསྡུམས། ལི་ཐང་ནས་
གདན་འདྲེན་པ་འབྱོར། དབྱར་ཁར་ལི་ཐང་དུ་བཞུགས།
དེ་ནས་རིམ་གྱིས་དཀར་མཛེས་ལ་ལོག་ཕེབས་ནས། ཟླ་
བ་བཅུ་གཅིག་པའི་ཚེས་གསུམ་ལ་དབུས་སུ་ཆིབས་བསྒྱུར་མཛད།
གླིང་གི་བདག་པོ་དང་རྫ་ཆུའི་རྒྱུད་ཀྱི་མགོ་ལོག་དཔོན་སོགས་ཀྱིས་་་་
གདན་དྲངས་ནས་འབུལ་ཆེན་བཏེག་ དེར་ཤིང་གླང་
（༡༥༦༥）ལོའི་ལོ་གསར་མཛད། དེ་ནས་འདན་མ་དང་ཆབ་མདོའི་
ས་ཁུལ་བཅས་སུ་ཟུར་མང་དགོན་དང་ཀརྨ་དགོན་སོགས་བརྒྱུད་དེ།
• 278 •



གླང་ལོའི་ཟླ་བ་བཅུ་གཅིག་པར་ཡངས་པ་ཅན་དུ་འབྱོར། ཟླ་དེའི་
ཚེས་པ་བཅུ་ཙམ་ལ་གདན་ས་མཚུར་ཕུར་ཕེབས།
དེར་གདན་ས་པ་དཔོན་སློབ། དགེ་འདུན་ཚོགས་པ་
བཅས་ཀྱིས་སེར་སྦྲེངས་ཤིན་ཏུ་རྒྱས་པས་བསུ་བའི་བཀོད་པ་གཟབ་་
རྒྱས་དང་བཅས་སྤྱན་དྲངས། དགུང་ལོ་བཅུ་ལ་ཕེབས་པའི་རྗེ་ཀརྨ་
པའི་ཡང་སྲིད་གདན་སར་བཀོད། དབུས་གཙང་ཁམས་གསུམ་གྱི་བླ་
དཔོན་དགོན་སྡེ་ཚང་མས་འབུལ་འགྱེད་དང་ཕྱག་འབུལ་ཚད་མེད་་
ཞུས། མེ་སྟག་ (༡༥༦༦) ལོའི་ལོ་གསར་བཏང་རྗེས་ཟླ་བ་གཉིས་
པར་མཚུར་ཕུ་ནས་བཏེག ཟླ་བ་གསུམ་པར་སྲས་མཁར་དགྱེས་རྡོར་
གཙུག་ལག་ཁང་དུ་ཕེབས། དགེ་འདུན་པས་སེར་སྦྲེངས་བཅས་
བསུས། རྗེ་དཔའ་བོར་ཕྱག་འབུལ་ཞུས། ཟླ་བ་བཞི་པའི་ཚེས་བཅུ་
དགུའི་ཉིན་ཁོང་གིས་མཁན་པོ་དང་། དཔའ་བོ་གཙུག་ཕྲེང་གིས་
ལས་སློབ། གཞན་ཡང་དགེ་འདུན་གྲངས་ཚང་དབུས་སུ་ཀརྨ་པའི་
མཆོག་སྤྲུལ་ལ་རབ་བྱུང་དང་དགེ་ཚུལ་གྱི་སྡོམ་པ་ཕུལ། དེ་དང་ལྷན་
ཅིག་རྒྱལ་ཚབ་སྤྲུལ་སྐུར་ཡང་རབ་ཏུ་བྱུང་བར་མཛད། ཟླ་བ་བརྒྱད་
པར་ཡངས་པ་ཅན་དུ་བསྐོར་ཙམ་ཕེབས་ནས་མཚུར་ཕུར་ལས་སྣེ་་་་་
འགའ་བསྐོས་བཞག་རྗེས་ཡངས་པ་ཅན་དུ་ཕེབས། ཟླ་བ་བཅུ་པར་
ལྷ་ཕུ་བས་གཙང་དུ་གདན་དྲངས། ཇོ་བོ་གངས་སོགས་གནས་
མཇལ་མཛད་པ་བརྒྱུད་གཙང་དུ་བཀའ་འགྱུར་པོ་ཏི་འགའི་ལུང་་་་་
• 279 •



གནང་བའི་སྐབས་སུ་རྗེ་གཙུག་ལག་ཕྲེང་བ་གཤེགས་པའི་རྟེན་་་་་་
འཕུལ་དང་འཕྲིན་འབྱོར། དགོངས་རྫོགས་ཀྱི་དབུར་རྒྱལ་ཚབ་སྤྲུལ་
སྐུ་མངགས། ཡང་སྲིད་མྱུར་འབྱོན་གྱི་གསོལ་འདེབས་བརྩམས། །
ཤངས་རྣམ་གླིང་དུ་མེ་ཡོས་ལོའི་ལོ་གསར་སྨོན་ལམ་མཛད། མི་
དབང་རིན་སྤུངས་པས་སྤྱན་འདྲེན་པའི་བྱ་མ་རྟ་མངགས་པ་འབྱོར།
དེར་ཟླ་ཤས་བཞུགས། སླར་ཡངས་པ་ཅན་དུ་ཕེབས་ནས་མདོ་མང་
གི་ལུང་འཕྲོ་མ་ལུས་པ་རྫོགས་པར་མཛད། དབུས་ཀྱི་དུས་ཟིང་
འཇགས་ཆེད་སྨྱུག་མ་བརྒྱུད། གོང་དཀར་དང་སྐྱིད་ཤོངས་སུ་
ཕེབས། དམག་ཚང་མ་སོ་སོར་གྱེས་བཅུག དེར་འབྲུག་ལོའི་ལོ་
གསར་མཛད། ཚལ་མིག་དང་། ཁྲ་འབྲུག ཡུམ་བུ་བླ་མཁར། །
སྣེའུ་གདོང་། བསམ་ཡས། ཡངས་པ་ཅན་སོགས་སུ་བྱོན་ནས་ཟབ་
རྒྱས་ཆོས་ཀྱི་དགའ་སྟོན་ཅི་རིགས་སྤེལ། ཡངས་པ་ཅན་དུ་དགུན་
བཞུགས་སྐབས་སྤོ་བོ་དང་ཀོང་པོའི་ཀར་སྲིད་པ་ཀུན་གྱིས་རྟ་འབུལ་
སོགས་བཞེས། དེར་ས་སྦྲུལ་ལོའི་ལོ་གསར་རྗེས་མཆོག་སྤྲུལ་ལ་ནཱ་རོ་
ཆོས་དྲུག་གི་དཔེ་ཆ་དང་། དུས་མཁྱེན་བཀའ་འབུམ། བཀའ་
བརྒྱུད་གསེར་ཕྲེང་སོགས་ཀྱི་ལུང་ཕུལ། ཡངས་པ་ཅན་གྱི་གདན་
སར་ཅོག་གྲྭ་བླ་མ་བསྐོས། བཅའ་ཡིག་ཞིབ་བཀོད་མཛད། མཚུར་
ཕུར་གསེར་ཐོག་ཕལ་ཆེར་གྲུབ་པར་ལེགས་སོའི་བཀའ་བསྩལ་དང་་་་
གསེར་ཞོ་བརྒྱ་ཕྲག་སོགས་ཀྱི་ཆ་རྐྱེན་གནང་། དཔའ་བོ་གཙུག་ཕྲེང་
• 280 •



བའི་སྤྲུལ་སྐུ་ངོས་འཛིན་མཛད། ན་ཁ་སྦུག་ཏུ་བཞུགས་རིང་།
མཆོག་སྤྲུལ་ལ་ཀརྨ་པཀྵིའི་གསུང་འབུམ་ཡོངས་རྫོགས་ཀྱི་ལུང་ཕུལ།
སྣ་དཀར་རྩེ་དང་གྲོ་པོ་ལུང་བཅས་སུ་ཕེབས། རྗེ་དཔའ་བོའི་དངུལ་
གདུང་ལ་རབ་གནས་དང་། གཙུག་ཕྲེང་གི་སྤྲུལ་སྐུ་གསེར་ཁྲིར་
བཀོད། རྒྱལ་ཆེན་གླིང་དུ། ལྕགས་ཕོ་རྟ་ལོའི་ལོ་གསར་སྨོན་ལམ་
རྒྱས་པ་མཛད། ཧོར་བསོད་དར་ཁུ་དབོན་གྱིས་འཕྱོངས་རྒྱས་སུ་
སྤྱན་དྲངས། སྟག་རྩེའི་གཞིས་ཀ་གསར་བཅོས་ལ་ཕྱག་ནས་མཛད།
གདན་ས་ཐེལ་དུ་སྤྱན་སྔ་གཤེགས་པའི་དགོངས་རྫོགས་ཀྱི་ཚོགས་་་་་
དབུར་ཕེབས། སླར་སྟོད་དུ་ཕེབས་ནས་རྒྱལ་ཚབ་སྤྲུལ་སྐུས་གཙོས་
དགེ་འདུན་ཉིས་སྟོང་ཉེ་བར་འདུལ་བ་ལུང་སྡེ་བཞིའི་ལུང་དང་ཕྱག་
ཆེན་གྱི་ཁྲིད་སོགས་གནང་། དཔོན་ཕུན་ཚོགས་འཁོར་བཅས་ནས་
གདན་དྲངས་ཏེ་འབུལ་ནོར་རྒྱ་ཆེན་ཕུལ། ཟླ་བ་བཅུ་པར་ཙ་རིར་
ཕེབས་ནས་གནས་གཟིགས་མཛད། ཆོས་རྫོང་བཤད་སྒྲུབ་གླིང་དུ་
ལྕགས་ལུག་ལོའི་ལོ་གསར་སྨོན་ལམ་མཛད། མཁས་དབང་རིན་
གྲགས་པ་རྗེ་ཀརྨ་པའི་མཆོག་སྤྲུལ་གྱི་མདོ་སྔགས་གཞུང་ལུགས་་་་་
གསན་པའི་སློབ་དཔོན་དུ་བསྐོས། ཀོང་པོ་སྟོད་སྨད་ཀྱི་དུང་དཀར་
གྲག་དང་ཙ་རི་མཚོ་དཀར་བཅས་སུ་ཞབས་ཀྱིས་བཅགས། དམ་
པའི་ཆོས་ཀྱི་དགའ་སྟོན་ཅི་རིགས་བསྩལ། ཟླ་བ་བཅུ་གཅིག་པར་
རང་གི་གདན་ས་དགའ་ལྡན་མ་མོར་ཕེབས། འཇང་རྒྱལ་བློན་གྱི་
• 281 •



འབུལ་སྐྱེལ་གཏོས་ཆེར་འབྱོར། ཀོང་སྟོད་སྨད་ཀྱི་མི་དཔོན་ཚང་མ་
འདུས་པ་ལ་ཟབ་ཆོས་གནང་། ཆུ་སྤྲེལ་ལོའི་ལོ་གསར་སྨོན་ལམ་རྒྱས་
པར་གནང་། ཟླ་བ་གཉིས་པར་རྩེ་ལྷ་སྒང་དུ་ཕེབས། ཀར་སྲིད་པ་
ཀུན་ཀྱིས་འབུལ་བ་རྒྱ་ཆེར་ཕུལ་ཞིང་། སྐལ་བ་དང་འཚམ་པའི་ཆོས་
སྦྱིན་བསྩལ། ནགས་ཡུལ་སྤང་དུ་གདན་ཕབ་ནས་དབྱར་གནས་པར་
མཛད། རྩེ་སྒང་ཞོལ་ཐང་དུ་ཆུ་བྱ་ལོའི་ལོ་གསར་སྨོན་ལམ་ཤིན་ཏུ་
རྒྱས་པ་མཛད། ལོ་དེར་ཁོང་དགུང་ལོ་ཞེ་དགུའི་དགུང་སྐེག་ལ་
འཁེལ་བས། མདོ་ཁམས་སྟོད་སྨད། འཇང་རྒྱལ་བློན་བཅས་
ཡོན་བདག་ཆེ་བ་ཀུན་གྱི་འབུལ་སྐྱེལ་རྒྱ་ཆེ་བ་འབྱོར་ཞིང་། ཀོང་པོ་
བ་སོགས་སྐྱེ་བོ་སྟོང་ཕྲག་མང་པོས་ཉིན་མཚན་མེད་པར་བསྐོར་བ་་་
དང་ཡིག་དྲུག་འདྲེན་པ་སོགས་དགེ་ལས་ཁོ་ནས་དུས་འདའ་བར་་་་་
བྱས། ཚེས་བཅོ་ལྔ་ཉིན་སྣམ་སྦྱར་ཅན་གྱི་དགེ་འདུན་བཞི་རྒྱ་དང་
ལྷན་ཅིག་ཏུ་རྒྱལ་པ་ཡབ་སྲས་སེར་སྦྲེང་དུ་བྱོན་ནས་སྐུ་ཚེ་བསྐལ་་་་་
བར་བརྟན་པའི་རྟེན་འབྲེལ་མཛད། ཀརྨ་པས་ཀྱང་སྐུ་སྐྱེས་སྤམ་
མཐོ་བ་གནང་། དབུས་ནས་སྡེ་པ་དཔོན་དང་སློབ་མ་བཅས་ནས་ཞྭ་
དམར་གོང་མའི་རྒྱུན་ལུགས་ལྟར་ཀུན་བཟང་ནགས་ཕྲོད་ཀྱི་གདན་་་་
ས་འཛིན་དགོས་པར་བསྐུལ། དགྱེས་བཞིན་དུ་བདག་གིར་བཞེས།
དགའ་ལྡན་མ་མོར་སློབ་མའི་ཚོགས་ལ་ཤངས་ཆོས་ཡོངས་རྫོགས་ཀྱི་་
ལུང་གནང་། རྗེ་ཀརྨ་པ་གདན་དྲངས་ཏེ། མཛོད་ནག་ནང་གི་རྟེན་
• 282 •



ཁྱད་འཕགས་རྣམས་མཇལ་ཁར་ཞུས། ཤིང་ཁྱི་ལོའི་ལོ་གསར་རྗེས་
རྗེ་ཀརྨ་པར་ཞྭ་དམར་གོང་མའི་གསུང་འབུམ་གྱི་ལུང་ཕུལ། དྭགས་
ཀོང་བར་དན་འཇགས་དོན་ལ་རྒྱལ་ཚབ་སྤྲུལ་སྐུ་བརྫངས། ཀརྨ་
པར་སྙན་ངག་མེ་ལོང་གི་གཞུང་བཤད་ཕུལ། རྩོམ་རྒྱུགས་ཀྱང་
བླངས། དྭགས་སྟོད་བཤད་སྒྲུབ་གླིང་དུ་ཤིང་ཕག་ལོའི་ལོ་གསར་
སྨོན་ལམ་གནང་། ཟླ་བ་བརྒྱད་པར་དབུས་སུ་ཕེབས། དཔའ་བོ་
གཙུག་ཕྲེང་གི་སྤྲུལ་སྐུར་རབ་བྱུང་བསྒྲུབས། མཚན་གཙུག་ལག་རྒྱ་
མཚོ་དགའ་བའི་དབྱངས་ཞེས་པ་བསྩལ། ཡར་ཀླུང་དུ་བྱོན་ནས་རྩེ་
དང་འཕྱོངས་རྒྱས་བར་ཆིངས་འཇགས་མཛད།
ཁྲོམ་སར་མེ་བྱི་ལོའི་ལོ་གསར་རྗེས། ཟླ་བ་བཞི་པར་ཕག་
གྲུར་བྱོན། ཚེས་བཅུ་གསུམ་ཉིན་ཕག་གྲུའི་གསེར་ཁྲིར་མངའ་
གསོལ། དབུས་གཙང་དྭགས་ཀོང་སོགས་ཀྱི་བླ་དཔོན་དགོན་སྡེ་ཆེ་
ཕྲ་ཚང་མས་རྟེན་འབྲེལ་འབུལ་ཆེན་བཏེག དེ་དག་ལ་མང་འགྱེད་
སོགས་སྣེ་ལེན་ཟབ་རྒྱས་མཛད། གཙུག་ལག་ཁང་རྟེན་དང་བརྟེན་
པ་བཅས་པར་ཞིབ་གཟིགས་མཛད། ཐེལ་དུ་བཀའ་བརྒྱུད་མཛེས་
རྒྱན་གླིང་གི་གྲྭ་ཚང་གསར་འཛུགས་མཛད། སྟོན་ཁར་བསམ་ཡས།
མཆིམས་ཕུ་སོགས་ཀྱི་གནས་མཇལ་དང་ལྷ་སར་ཇོ་ཤཱཀ་རྣམ་གཉིས་་
མཇལ་ཞིང་སེ་འབྲས་དགོན་ཁག་ལ་འགྱེད་མང་ཇ་ཕུལ། མེ་གླང་
ལོའི་ལོ་གསར་རྗེས། ལྷ་ལྡན་གྱི་ཇོ་བོ་ཤཱཀྱ་མུ་ནིའི་དྲུང་དུ་དངུལ་
• 283，



སྲང་ཆེན་བཅོ་ལྔ་རེ་ལས་བྱས་པའི་འཕན་མགོ་ལ་གསེར་ཞོ་ཞིག་བརྒྱ་
ཉི་ཤུ་རེ་ལས་བརྡུངས་པའི་འཕན་མཐར་ནོར་བུའི་ཟ་ར་མཛེས་པས་
སྤྲས་པ་ཆ་གཅིག་དང་། ཇོ་བོ་བཅུ་གཅིག་ཞལ་ལ་མུ་ཏིག་སོགས་
རིན་པོ་ཆེ་སྣ་ཚོགས་ལས་གྲུབ་པའི་མགུལ་རྒྱན་དང་། སྟོད་
གཡོགས་བཅས་ཕུལ། ཡངས་པ་ཅན་གྱི་མཁན་པོ་དང་གནས་ནང་
གྲྭ་ཚང་གི་སློབ་དཔོན་གསར་པ་བསྐོ་བཞག་མཛད། ས་སྐྱོང་རིན་
སྤུངས་པས་སྤྱན་དྲངས་ཏེ་གཙང་དུ་བྱོན། རིན་སྤུངས་པའི་ཕོ་
བྲང་བཅོས་གྲུབ་པ་ལ་རབ་གནས་མཛད་ཅིང་། རིན་སྤུངས་
དཔོན་བློན་བཅས་ཀྱིས་བསྙེན་བཀུར་ཚད་མེད་བྱས།
ས་སྟག་ལོའི་ལོ་གསར་ཟིན་རྗེས། སྡེ་པ་སྣར་ཐང་པས་
ཆོས་གྲྭ་ཆེན་པོ་སྣར་ཐང་དུ་གདན་དྲངས་ཏེ་དགེ་བསྙེན་གྱི་སྡོམ་པ་་་
ཞུས། ཇོ་མོ་གངས་སོགས་ལ་གནས་གཟིགས་དང་གཙང་གི་དགོན་
གནས་མང་པོར་ཞབས་ཀྱིས་བཅགས། ལོ་མཇུག་མཚུར་ཕུར་ཕེབས་
ནས། ས་ཡོས་ཀྱི་ལོ་སར་སྨོན་ལམ་མཛད། མཚུར་ཕུའི་འདུ་ཁང་
ཆེན་མོར་རྗེ་ཉིད་ཀྱིས་མཁན་པོ་དང་། རྒྱལ་ཚབ་སྤྲུལ་སྐུས་ལས་སློབ་
མཛད་དེ། དགེ་འདུན་སྒང་པའི་མཁན་པོ་སོགས་མཚན་ཉིད་ལྡན་
པའི་དགེ་འདུན་གྲངས་ཚང་དབུས་སུ་ཀརྨ་པའི་མཆོག་སྤྲུལ་་་་་་
བསྙེན་རྫོགས་ཀྱི་སྡོམ་པ་ཕུལ། ཟླ་བ་གཉིས་པར་མཆོག་སྤྲུལ་དང་
དཔའ་པོའི་སྤྲུལ་སྐུ་བཅས་ལ་འདུལ་བ་ལུང་སྡེ་བཞིའི་ལྗགས་ལུང་་་་
• 284 •



བསྩལ། ཟླ་བ་བརྒྱད་པར་བྱང་གནམ་མཚོར་གནས་གཟིགས་
ཕེབས། ཟླ་བ་བཅུ་གཉིས་པར་གནས་ནང་བྱམས་ཁང་གི་དབུ་རྩེ་
དང་ཁྱམས་གཟབ་བཅོས་བགྱིས་པའི་ཞལ་བཀོད་གནང་། མཚུར་
ཕུར་ལྕགས་ཕོ་འབྲུག་གི་ལོ་གསར་སྨོན་ལམ་མཛད། སྟག་ལུང་
དཔོན་གྱིས་བརྒྱ་འབུལ་མཛད། ཁམས་ཟུར་མང་སྤྲུལ་སྐུ་བསྙེན་པར་
རྫོགས། ཟླ་བ་གཉིས་པར་ཀརྨ་པའི་མཆོག་སྤྲུལ་ལ་ཨོ་རྒྱན་བསྙེན་
སྒྲུབ་སྐོར་གྱི་ལུང་ཕུལ། ཧོར་སྟོད་སྨད་ཀྱི་དཔོན་རྣམས་ཀྱིས་གདན་
ཞུས་ལྟར་ཟླ་བ་བདུན་པར་བྱང་དུ་བཏེག དཔོན་ཁག་གིས་འབུལ་
ཆེན་ཕུལ། ཚུར་ཕེབས་རྗེས་མཆོག་སྤྲུལ་གདན་དྲངས་ནས་གནས་
ནང་བྱམས་ཁང་གི་སྒོ་ཁང་ལོགས་རིས་བཅས་ལ་རབ་གནས་མཛད།
ཟླ་བ་བཅུ་གཉིས་པར་ཐེལ་དུ་ཕེབས་ནས་ལྕགས་མོ་སྦྲུལ་ལོའི་་་་་
གསར་སྨོན་ལམ་མཛད། དཔའ་བོ་སྤྲུལ་སྐུ་དཔོན་སློབ་ལ་བཀའ་
འགྱུར་གྱི་ལུང་འཕྲོ་སོགས་ཟབ་ཆོས་སྨར་པོ་གནང་། རྗེ་ཀརྨ་པའི་
མཆོག་སྤྲུལ་གྱི་སྐུ་གསུང་ཐུགས་ལ་བསྟོད་པའི་གསོལ་འདེབས་སྙན་་་་
ངག་བྱ་དཀའི་ལམ་ནས་དྲངས་ཏེ་བརྩམས། མཚུར་ཕུར་ཆུ་ཕོ་རྟ་
ལོའི་ལོ་གསར་སྨོན་ལམ་ཐོག མཚུར་ཕུའི་མཆོད་གོང་སྟེང་ཤོད་ཀྱི་
རྟེན་བརྟེན་པ་གསར་བཞེངས་སྒྲུབ་པ་རྣམས་ལ་རབ་གནས་རྒྱས་པ་་
མཛད། ཟླ་བ་བཅུ་པར་མོན་ཡུལ་དུ་ཕེབས་ཏེ་དགོན་གནས་རྣམས་
སུ་མཇལ་གཟིགས་མཛད། དེར་སྐྱ་སེར་ཚང་མས་ཆོས་ཞུས་ཤིང་
• 285 •



ཤིང་འབྲས་སྣ་ཚོགས་དང་སྨན་རྩ་དཀོན་པའི་རིགས་གོས་དར་་་་་
སོགས་ཡུལ་ཟོག་རྒྱ་ཆེན་ཕུལ། ཟླ་བ་བཅུ་གཅིག་པར་ཚུར་བྱོན་ནས་
ཡབ་སྲས་ལྷན་མཇལ་ཐོག མཆོག་སྤྲུལ་མདུན་ཤིང་འབྲས་དང་སྨན་
སྣ་ཕུལ་བ་དང་། རྒྱ་གར་གྱི་ཕུག་རོན་དཀར་པོ་ཞིག་ཀྱང་རྩེད་ཆས་
སུ་ཕུལ། ལྷ་ལུང་དུ་སྒར་ཕབ་ནས་ཆུ་མོ་ལུག་ལོའི་ལོ་གསར་མཛད།
སྐུ་མཉེལ་ཅུང་བྱུང་བས་འཕྲོད་བསྟེན་ཆེད་དུ་སྐུ་མཚམས་ཟླ་ཤས་་་་་
བཞུགས། སྐུ་ནད་རིམ་གྱིས་ཇེ་ལྕིར་སོང་། གསོལ་སྨན་འཕྲོད་
བསྟེན་གང་དྲགས་དང་། རྗེ་ཀརྨ་པས་ཀྱང་བརྟན་བཞུགས་མང་དུ་
མཛད་ནའང་ བྱ་ ཐབས་ བྲལ་ ཏེ་ རབ་ བྱུང་ བཅུ་ པའི་ ཆུ་ ལུག་་་་་
（༡༥༨ ༣）ལོའི་ཟླ་བ་བདུན་པའི་ཚེས་ཉེར་གསུམ་ལ་སྐུའི་བཀོད་པ་
བསྡུས་སོ།།
སློབ་མའི་གཙོ་བོ། ཀརྨ་པ་དགུ་པ་དབང་ཕྱུག་རྡོ་རྗེ།
རྒྱལ་ཚབ་སྤྲུལ་སྐུ་གྲགས་པ་དོན་གྲུབ། སི་ཏུའི་སྤྲུལ་སྐུ་ཆོས་ཀྱི་རྒྱལ་
མཚན། དཔའ་བོའི་སྤྲུལ་སྐུ་གཙུག་ལག་རྒྱ་མཚོ་སོགས་དང་། ས་སྐྱ་
རྩེ་གདོང་བདག་ཆེན། སྟག་ལུང་ཀུན་དགའ་བཀྲ་ཤིས་བཅས་རིས་
མེད་ཀྱི་བླ་དཔོན་དགེ་བཤེས་ཤིན་ཏུ་མང་པོ་སྤེལ། །
གསུང་འབུམ་ ཁྱོན་པོ་ཏི་བརྒྱད་ཙམ་ཡོད་པར་གྲགས་་་་་
ཀྱང་། མི་རིགས་དཔེ་མཛོད་ཁང་དུ་དབུ་མེད་བྲིས་མ་པོད་ཀ་པ་
• 286 •



གཅིག་ལས་བཞུགས་མེད་ཅིང་རྩོམ་པ་པོ་རང་གི་གསུང་དུའང་།
གསུང་འབུམ་པོད་གསུམ་གྱི་དཀར་ཆག་བཀོད་འདུག་པས་གསུང་་་་
མང་ཙམ་ཡོད་པར་ངེས་སོ།།
མཁས་གྲུབ་སངས་རྒྱས་ཡེ་ཤེས་ཀྱི་
རྣམ་ཐར་མདོར་བསྡུས།
དབེན་ས་པ་བློ་བཟང་དོན་གྲུབ་ཀྱི་སློབ་མ་སངས་རྒྱས་ཡེ་
ཤེས་ནི། གཙང་གཡག་སྡེའི་ཕྱོགས་སུ། ཡབ་བླ་མ་རིན་ཆེན་དང་།
ཡུམ་ ཆོས་ བསྟན་ གཉིས་ ལས་ རབ་ བྱུང༌ དགུ་ པའི་ ཤིང་ བྱ་་་་
（༡༥༢༥）ལོར་འཁྲུངས། ཡབ་ཡུམ་གཉིས་ལ་སྲས་བཞི་ཡོད་པའི་
ནང་ཁོང་ནི་ཆུང་ཤོས་ཡིན།
དགུང་ལོ་བཅུ་པར་སླེབས་པ་ན། ཡོན་ཏན་བཟང་པོའི་
མདུན་དུ་དགེ་བསྙེན་ཞུས། མིང་ཆོས་སྐྱབས་རྡོ་རྗེ་བཏགས། དེ
ནས་བཟུང་ཆོ་ག་ཕྱག་ལེན་དང་ཆོས་སྤྱོད་སོགས་ལ་སྦྱོང་བར་་་་་
མཛད། བ་སོ་ལྷུན་གྲུབ་བདེ་ཆེན་དུ། ཡོན་ཏན་བཟང་པོའི་མདུན
དགེ་ཚུལ་གྱི་སྡོམ་པ་བླངས། མཚན་སངས་རྒྱས་ཡེ་ཤེས་བཏགས།
• 287 •



དགུང་ལོ་བཅོ་ལྔ་པར་བཀྲ་ཤིས་ལྷུན་པོར་ཕེབས། བརྩོན་
འགྲུས་རྒྱལ་མཚན་མདུན་རྩིས་དང་། རྟ་ནག་པ་དགེ་འདུན་བློ་
བཟང་མདུན་ཚད་མ་བཅས་སྦྱངས། དགུང་ལོ་བཅོ་བརྒྱད་པ་ནས་
དབུ་ཚད་སྦྱངས་པ་མཐར་ཕྱིན་ནས། ཕར་ཕྱིན་དང་འདུལ་མཛོད་
སྦྱངས། དགུང་གྲངས་ཉེར་དྲུག་པར་བཀྲ་ཤིས་ལྷུན་པོའི་ཆོས་ཁྲིམས་
བསྐོས། དགོན་པའི་འདུལ་ཁྲིམས་དང་བཅའ་ཁྲིམས་རྣམས་ལེགས་
པར་བསྐྱངས།
དགུང་ལོ་དྲུག་ཅུ་རེ་དྲུག་པ་རབ་བྱུང་བཅུ་པའི་ལྕགས་་་་་
སྟག་（༡༥༩༠）ལོའི་ཟླ་བ་བཅུ་གཅིག་པའི་ཚེས་བཅུ་བཞི་ཉིན་སྐུ་་
གཤེགས། ཁོང་ནི་པཎ་ཆེན་བློ་བཟང་ཆོས་རྒྱན་གྱི་རྩ་བའི་བླ་མ་ཡིན་
ཁོང་གི་གསུང་རབ་ནི་གསོལ་འདེབས་སྣ་ཚོགས་དང་།
གསུང་མགུར། དྲིས་ལན་སོགས་བསྟན་བཅོས་སུམ་ཅུ་སོ་ལྔ་པོ་ཏི་
ཆེན་པོ་གཅིག་ཏུ་བསྡུས་ནས་དཀར་ཆག་དང་བཅས་མི་རིགས་དཔེ་་
ཛོད་ཁང་དུ་བཞུགས་སོ།།
• 288 •



འབྲུག་པ་པདྨ་དཀར་པོའི་རྣམ་
ཐར་མདོར་བསྡུས།
འབྲུག་པ་པད་མ་དཀར་པོ་ནི་རབ་བྱུང་དགུ་པའི་མེ་ཕག་
（༡༥༢༧）ལོའི་ཀོང་པོའི་ཡུལ་གྱི་བྱེ་བྲག་མཆིམས་སྟོད། གཙང་
ཤོད་དགོན་ཞེས་པར། ཡབ་ཇོ་སྲས་ཀླུའི་དབང་པོ་དང༌། ཡུམ་ཆོས་
སྐྱོང་སྒྲོལ་མ་གཉིས་ཀྱི་སྲས་སུ་འཁྲུངས།
དགུང་གྲངས་གསུམ་པར་ཆོས་རྗེ་ཡེ་ཤེས་རྒྱལ་མཚན་གྱིས་
དབུ་སྐྲ་བཅད། མཚན་ལ་རྒྱལ་དབང་ལྷུན་གྲུབ་ཅེས་གསོལ། དགུང་
ལོ་བཞིར་ཕེབས་པ་ནས་བདུན་མ་ལོན་པར་གྲུམ་བུའི་སྙུང་གཞི་་་་་
བཞེས་དགོས་པ་བྱུང་བར་བརྟེན། ཆོས་རྗེས་མཚན་སྤོས་ཏེ།
བདུད་ལས་རྣམ་རྒྱ་ལ་ཞེས་གསོལ། ཡང་སྨད་འབྲུག་པའི་བླ་མ་
བགྲེས་པོ་ཞིག་གིས་ཐར་པ་རྒྱལ་མཚན་དུ་གསོལ།
་ མེ་སྤྲེལ་ལོར་འབྲུག་རིན་པོ་ཆེ་ངག་དབང་ཆོས་ཀྱི་རྒྱལ་པོ་་་
དང་། སྐུ་སྐྱེ་གོང་མའི་གཅུང་པཎྜི་ཏ་བཀྲ་ཤིས་རྣམ་རྒྱལ། གོང་མའི་
དངོས་སློབ་ཀུན་སྤངས་ཤེས་རབ་རྒྱ་མཚོ་བཅས་ཀྱིས། འབྲུག་པའི་
• 289 •



སྐུ་ཕྲེང་གསུམ་པ་འཇམ་དབྱངས་ཆོས་ཀྱི་གྲགས་པའི་སྤྲུལ་སྐུ་ཡིན་་་་་
པར་ངོས་འཛིན་གནང་སྟེ་ལོ་དེའི་ཟླ་བ་དང་པོའི་ཚེས་གཅིག་ལ་་་་་་
འབྲུག་ར་ལུང་གི་ཆོས་གྲྭའི་གསེར་ཁྲི་ལ་མངའ་གསོལ། དེ་ནས་
བཟུང་སློབ་དཔོན་ཤེས་རབ་གོ་ཆ་སོགས་ལ་ཡི་གེའི་ཕྱི་མོ་སོགས་་་་
འཕྲལ་མཁོ་སྣ་ཚོགས་བསླབས། བྱ་བཀྲ་ཤིས་རྣམ་རྒྱལ་མདུན་
དབང་ཆོས་ཐོག་མར་གསན། སེ་བ་བྱང་ཆུབ་གླིང་དུ་ཕེབས་ནས་
འབྲུག་བྱང་ཆུབ་ཆེན་པོའི་མདུན་གཙུག་ཕུད་ཕུལ་ནས་དགེ་བསྙེན་་་་
དང་བྱང་སྡོམ་བཞེས། མཚན་ན་རོ་ཏ་པའི་རྒྱལ་ཚབ་འགྱུར་མེད་
ངག་དབང་ནོར་བུ་དབང་པོའི་སྡེར་བཏགས།
དགུང་ལོ་བཅུ་གཅིག་པར་ལྷ་ལྡན་དུ་ཇོ་ཤཱཀ་རྣམ་གཉིས་་་་
སོགས་ལ་མཆོད་འབུལ་ཐེངས་དང་པོར་ཕེབས། སླར་གདན་སར་
ཕྱིར་བྱོན་ཏེ་རྗེ་མཐུ་སྟོབས་ཞབས་ལ་རྒྱལ་བའི་བཀའ་འགྱུར་ཆེན་་་་་
མོའི་ལུང་དང་རྒྱལ་བ་བཀའ་བརྒྱུད་པའི་མན་ངག་མཐའ་དག་་་་
གསན། ཁྱད་པར་མྱང་རམ་པའི་མདུན་བསྡུས་གྲྭ་སོགས་ཚད་མ་སྡེ་
བདུན་མདོ་དང་བཅས་པ་ལ་སློབ་གཉེར་ཆེར་གནང་བས་ཤེས་བྱ་་་་
མཐའ་ཡས་པའི་དོན་མྱུར་དུ་རིག་པས་གཏན་ལ་འབེབས་པའི་་་་་
རིགས་ལམ་བདུད་རྩི་བཟང་པོས་ཐུགས་ཀྱི་བུམ་བཟང་ལེགས་པར་་་་
བལྟམས།
ལྕགས་བྱི་( ༡༥༤༠）ལོར་རྗེ་འབྲུག་པ་སྐུ་གཤེགས་པས་་་
-
E
，
• 290



དགོངས་རྫོགས་སུ་འབྲུག་པའི་གྲྭ་ཉིས་སྟོང་གི་ཚོགས་དབུར་ཕེབས།
འདས་མཆོད་ སོགས་ ཐུགས་ དགོངས་རྫོགས་ པའི་བྱ་བ་རྣམས་་་་་
བསྒྲུབས། དགུང་ལོ་བཅུ་བདུན་ཕེབས་པར་གསེར་གླིང་མཁན་པོ་
དཀོན་མཆོག་རིན་ཆེན་གྱིས་མཁན་པོ་དང་། སངས་རྒྱས་ཡེ་ཤེས་ཀྱི་
གསང་སྟོན་པ། མྱང་རམ་པས་གྲིབ་ཚོད་པ་མཛད་དེ་དད་པའི་དགེ་
སློང་བཅུ་ཚོགས་ཀྱི་དབུས་སུ་བསྙེན་པར་རྫོགས། བླ་མ་དེ་དག་གི་
མདུན་འདུལ་བའི་སྐོར་ལ་གསན་བསམ་གནང་བས་གཞན་དྲིང་མི་་་
འཇོག་པའི་མཁྱེན་པ་བརྡོལ། དེ་ནས་བཟུང་ཉེས་བྱས་ཕྲ་མོའི་ཚུན་
ལ་བག་ཡོད་གནང་བ་མ་ཟད་གདན་གཅིག་ཁོ་ནར་སྐུ་ཚེ་འདའ་བར་
བྱས། །
བྱ་ཡུལ་དུ་འབྲུག་ལོ་ཙཱ་བ་ངག་དབང་གྲགས་པ་ལ་སྙན་་་་
ངག་དང་། མངོན་བརྗོད་ལེགས་སྦྱར་གྱི་སྐད་དོད་སོགས་ཐུན་
མོང་རིག་པའི་གནས་ལ་ཐུགས་སྦྱོང་མཛད། ཕུལ་དུ་བྱུང་བའི་སྐུ་
ཡོན་གྱིས་ན་སྨིན་པས་སྙན་འགྲེལ་སོགས་གཞུང་དུ་མའི་ཚིག་འགྲེལ་་
དང་། དཀའ་འགྲེལ། སྤྱི་དོན། མཐའ་དཔྱོད་བཅས་ལེགས་
བཤད་རྨད་དུ་བྱུང་བ་རིམ་པར་བརྩམས། ཁྱད་པར་བྱོན་བཞུགས་
ཀྱི་སྒར་དུའང་གསོ་སྦྱོང་གི་ལག་ལེན་བཙུགས། །
དེ་ནས་ཙ་རི་སྟོད་སྨད་ཀུན་ལ་ཕེབས། དེར་ཟླ་བ་གཅིག་
སྐུ་མཚམས་སུ་བཞུགས། ཡང་ལྷོ་ཁ་ཕྱོགས་དང་ཀོང་པོ། སྟག་རྩེ་
• 291 •



སོགས་སུ་ཞབས་ཀྱིས་བཅགས། མདོར་ན། འབྲུག་ལོ་ཙཱ་བ་དང་
སློབ་དཔོན་རྟ་ཚག་པ་སོགས་མཁས་གྲུབ་ཀྱི་ཡོངས་འཛིན་བཞི་བཅུ་་
ཁ་ལྷག་བསྟེན། མདོ་སྔགས་རིག་གནས་བཅས་པ་ལ་མཁྱེན་རྩལ་
ཤིན་ཏུ་ཆེ་བས་གངས་ཅན་མཁས་པ་ཡོངས་ཀྱི་གཙུག་རྒྱན་དུ་གྱུར།
གཞན་ཡང་ས་སྐྱ་དང་ཀརྨ་བཀའ་བརྒྱུད། འབྲུག་པ་བཀའ་བརྒྱུད་
གསུམ་གྱི་བར་གྲུབ་མཐའི་ཟིང་ཆ་བྱུང་བར་ལྷིང་འཇགས་དང་།
དགོན་སྡེ་ཁག་དང་དཔོན་རིགས་རྣམས་ཀྱིས་མངའ་འབངས་ཐོབ་་་་
ཤོར་ལ་རྩོད་པའི་གཡུལ་འཁྲུག་སོགས་ཀྱིས་མི་དང་དུད་འགྲོ་བཅས་་
པའི་སྡུག་བསྔལ་ལ་ཐུགས་ཀྱིས་མ་བཟོད་ནས་སྐུ་དངོས་སམ་བརྒྱུད་་
ནས་ཐབས་ཞི་དྲག་སྣ་ཚོགས་ཀྱིས་འཁྲུག་པ་ཞི་བ་དང་། འཁོན་རྩོད་
རྣམས་བསྡུམས་པར་མཛད། །
སྐབས་སྐབས་སུ་ལྷག་པའི་ལྷ་མཆོག་དུ་མའི་བསྙེན་སྒྲུབ་་་་
དང་གཞུང་ལུགས་དུ་མ་ཐུགས་འཛིན་གནང་། གཞི་བྱིས་ཀུན་དུ་
སྒྲུབ་ཐབས་རྒྱ་མཚོ་དང་ལམ་རིམ་ཐར་པ་རིན་ཆེན་རྒྱན། དབུ་ཕར་
འདུལ་མཛོད་ སོགས་ དབང་དང་བཤད་ཁྲིད་བསྟར་ཆགས་སུ་་་་
མཛད། གསེར་མདོག་ཅན་པ་འབུམ་རབ་འབྱམས་པ་དང་། དགའ་
གདོང་འབུམ་རབ་འབྱམས་པ་དགེ་ལེགས་འབྱུང་གནས། ཞ་ལུ་རབ་
འབྱམས་པ་ཤེས་རབ་བཟང་པོ་གཞིས་རྩེ་བའི་མཁས་པ་དུ་མས་འདྲི་
རྩོད་དང་དོགས་གནས་སློང་པ་ཀུན་ལ། སོ་སོར་མ་འདྲེས་ཤིང་ཞལ་
• 292.



གསལ་བ་ཁུངས་ཐུབ་པ་རིག་པས་གནོད་པ་མེད་པའི་ལན་བཏབ།
དེའི་རྐྱེན་གྱིས་ཕས་ཀྱི་རྒོལ་བ་ཀུན་དབང་པོའི་གཞུ་ལྷར་ལྷག་མེད་དུ་
ཡལ། །
ཐོག་མཐའ་བར་གསུམ་དུ་ཕྱག་རྫས་བྱུང་ངོ་ཅོག སྒེར་
གྱིས་ལོངས་སྤྱོད་མ་གནང་བར་སངས་རྒྱས་ཀྱི་བསྟན་པ་རིན་པོ་ཆེ་་་
དར་རྒྱས་ཡུན་གནས་ཀྱི་ཆེད་དུ་ཐ་ན་ཁབ་དང་སྐུད་པ་ཡན་ཆད་་་་་
བསྡུ་ཉར་མཛད། ཆུ་གླང་ལོར་བཀྲ་ཤིས་མཐོང་སྨོན་གྱི་གཙུག་ལག་
ཁང་གསར་བཞེངས་དང་། ཤིང་བྱི་ལོར་རྒྱལ་བྱེད་ཚལ་དུ་གཙུག་
ལག་ཁང་གསར་བཞེངས་ཀྱིས་མཚོན་རྟེན་བརྟེན་བར་བཅས་ལ་་་་་
གསུམ་རེའི་ནང་གསར་བཞེངས་རེ་ལེགས་པར་གྲུབ། དགོན་གནས་
དེ་དག་དང་། འབྲུག་ར་ལུང་སོགས་དགོན་ཁག་དུ་མ་ལ་སྒྲུབ་སྡེ།
ཆོས་གྲྭ་མང་པོ་གསར་འཛུགས་གནང་། འཚོ་བའི་ཆ་རྐྱེན་དང་རིག་
གནས་སློབ་པའི་མཐུན་རྐྱེན་ཡང་ཡང་སྦྱར། །
ཕྱིས་ལྷོ་ཁ་ས་ཁུལ་གྱི་ལྷུན་རྩེ་རྫོང་དང་ཉེ་བར་གས་་་་
སྔགས་ཆོས་གླིང་གསར་འདེབས་གནང་། བཞུགས་ཡུལ་གཙོ་བོ་
འབྲུག་ར་ལུང་དང་། རྒྱལ་བྱེད་ཚལ། གསང་སྔགས་ཆོས་གླིང་
བཅས་སུ་མཛད། དགེ་ཚུལ་སློང་ཡང་སྟོང་ཕྲག་ལྔ་ཉེ་བར་བསྒྲུབས།
མཚན་ཉིད་ཀྱི་བཤད་གྲྭ། སྔགས་གྲྭ་ཅོག་གྲྭ་སོགས་ཀྱི་དགེ་འདུན་
གྱི་སྡེ་སྔར་མེད་གསར་འཛུགས་དང་། ཉམས་པ་སླར་གསོ་དང་མི་
• 293 •



ཉམས་གོང་སྤེལ་རྒྱ་ཆེར་མཛད། ཁྱད་པར་ཙ་རི་དང་གངས་ཏི་སེ་
སོགས་ལ་མཚམས་སྒྲུབ་བྱེད་མཁན་བརྒྱ་ཕྲག་དུ་མ་བྱུང་ཞིང་རྒྱལ་བ་
བཀའ་བརྒྱུད་པའི་ཆོས་སྐོར་མར་པས་བསྒྱུར། མེས་རྔོག་མཚུར་
གསུམ་གྱིས་འཆད་ཉན་དང་། མི་ལས་སྒོམ་ཉམས་ལེན་མཛད་པ་
གང་ཡིན་པ་དག་ཅིང་གསལ་བ་གདུལ་བྱ་ཡོངས་རྫོགས་མན་ངག་་་་་
གིས་སྨིན་པར་མཛད་དེ་ཚེ་གཅིག་ལུས་གཅིག་ལ་སངས་རྒྱས་ཀྱི་གོ་་་་
འཕང་ལ་བཀྲི་བ་གནང་། གཞན་ཡང་སྣེ་གདོང་བཀའ་འགྱུར་ལ་མ་
ཕྱི་བྱས་ཏེ་གསེར་དངུལ་གྱིས་བཀའ་འགྱུར་གསར་བཞེངས་མཛད། །
ལྷ་ལྡན་དུ་ཐེངས་གཉིས་པར་ཕེབས། མར་ཁལ་སུམ་སྟོང་གིས་ཇོ་
ཤཱཀ་རྣམ་གཉིས་མདུན་མཆོད་མེ་ཕུལ། དགའ་ལྡན་ཕོ་བྲང་ལ་རྟེན་
བཞེངས་སུ་ཟངས་ཁལ་བཞི་བཅུ་བསྩལ། རིས་མེད་ཀྱི་གདན་ས་སོ་
སོའི་དགེ་འདུན་རྣམས་ལ་སྐུ་འགྱེད་དང་། ཉམས་ཐག་རྣམས་ལ་
སྦྱིན་པའི་བགོ་སྐལ་རྒྱ་ཆེར་བསྩལ།
སྤྱིར་ཡང་སྐུ་གཞོན་དུས་ནས་མཐོང་ཐོས་ཐམས་བཅད་ལ།
དཔྱད་པ་གཏན་ནས་མི་གནང་བར་དེ་ཀ་ཡིན་པར་མི་སེམས་པར།
བྱ་བ་ཆེ་ཕྲ་ཀུན་ལ་ལེགས་ཉེས་ཀྱི་གནད་གསང་དང་དངོས་པོ་དེའི་་་
གནས་ཚུལ་ཇི་འདྲ་ཡིན་ལེགས་པར་བརྟགས་ནས་འཇུག་པར་གནང་
ཞིང་། མཐོན་པོའི་ངོ་སྲུང་དང་། བཙན་པོས་གླགས་བལྟ་བ་རྣམས་
ལ་སྙིང་སྟོབས་ཆེན་པོས་ཡང་ཡང་བརྒོལ། དེ་ཡང་རྣམ་ཐར་ལས། །
• 294 •



འཕྱོངས་རྒྱས་ནས་ཨ་མ་དྲུང་པའི་བཀའ་བཀོད་ལ། ཁྱོད་དཔོན་
སློབ་ཀྱིས་འཇིག་རྟེན་མི་མཁྱེན་པར་འདུག མི་སུ་མཐོ་བ་དེ་དང་
འཛིངས། སུ་དམའ་བའི་ཕྱོགས་སྐྱོང་བ་འདི་འདྲ་མ་བྱེད་གསུང་
ཡང་། འཇིག་རྟེན་བྱེད་ན་དེ་ཀར་ཐུགས་བདེན་པར་འདུག ང་
འཇིག་རྟེན་ལ་དགའ་ནས་བྱས་པ་མིན། མི་ཆེན་པོ་ཡིན་བསམ།
ཉམས་ཞན་པ་ཚོས་བཏུད། དེ་ལ་སྙིང་རྗེ་བས་བློས་མ་ཐོངས། ཁོ་
ཚོས་བཏུད་དགོས་པའང་ཁོང་ཚོ་ལ་མ་འཐུས་པ་ཞིག་བྱུང་ནས་་་་་
བཏུད་པར་འདུག དེའི་རྒྱབ་བསྐྱོར་ན་གཞན་པ་དེ་དང་མི་འགྲས་
ཀ་མེད། ཉམས་ཆུང་སྐྱོང་དགོས་པ་འདི་ཁས་ཉེས་སར་འདུག
འདིའི་རྩ་བ་ཤཱཀྱ་ཐུབ་པ་ལ་ཐུག ཁོང་གི་ལུགས་ལ་དམའ་བ་སྐྱོང་བ་
དེ་འདུག ངེད་ཁོང་གི་ཉན་ཐོས་སུ་སོང་། དེ་ལ་བརྩི་དགོས་བ་
བྱུང་། གཞན་ཚོ་ཁོང་དང་མཉམ་མཉམ་དུ་སོང་། དེ་ལ་རྡོ་བརྫིས་
བྱས་ཆོག་སྣང་། ཞེས་གསུངས།
དེ་ལྟར་གཞན་གནོད་སྤོང་ཞིང་གཞན་ཕན་སྒྲུབ་པའི་་་་་
ཉམས་བཞེས་ཐོག བཤད་སྒྲུབ་ལས་གསུམ་གྱིས་རྒྱལ་བསྟན་རིན་པོ་
ཆེ་སྐྱོང་བར་མཛད། དགོན་པ་གསར་བཏབ་བཅུ་ཕྲག་ཉེ་བ་དང་རྒྱ་
བསྐྱེད་གཏོང་བ་དང་ཉམས་པ་སླར་གསོ་བཅས་བཅུ་ཕྲག་གཉིས་མ་་
ཟིན་ཙམ་ཡོད།
གདུལ་བྱ་སློབ་མ་སྟོང་ཕྲག་དྲུག་ཏུ་ཉེ་བར་བྱུང་། ཆོས་
• 295 •



འབྲེལ་ཙམ་ཐོབ་པ་ཤིན་ཏུ་མང་།
བཀའ་རྩོམ་ཡང་མཆོད་རྟེན་བརྒྱད་ཀྱི་ཐིག་རྩ་སོགས་བཟོ་་
རིག་སྐོར་དང་། ཆོས་འབྱུང་བསྟན་པའི་པདྨས་རྒྱས་པའི་ཉིན་
བྱེད་སོགས་ལོ་རྒྱུས་སྐོར། མདོ་སྡེ་བདུན་དང་བཅས་པའི་སྤྱི་དོན་
རིག་པའི་སྙིང་པོ་སོགས་ཚད་མའི་སྐོར། གཞན་ཡང་རྒྱུད་སྡེའི་རྣམ་
གཞག དབུ་ཕར་འདུལ་མཛོད་ཀྱི་འགྲེལ་པ་བཅས་པར་མ་དཔེ་
འབྲིང་ ཀ་ནས་ ཐ་བར་པོད་བཅུ་མི་རིགས་དཔེ་མཛོད་ཁང་་་་་་
བཞུགས་སོ། །ཁོང་གི་སྐུ་ཕྲེང་དང་པོ་འབྲུག་ར་ལུང་དགོན་གསར་
འདེབས་མཁན་རྒྱ་རས་ཡེ་ཤེས་རྡོ་རྗེ། གཉིས་པ་རྒྱལ་དབང་ཀུན་
དགའ་དཔལ་འབྱོར། གསུམ་པ་འཇམ་དབྱངས་ཆོས་ཀྱི་གྲགས་པ།
བཞི་པ་ཐམས་ཅད་མཁྱེན་པ་མི་ཕམ་པདྨ་དཀར་པོ་འདི་ཉིད་ཡིན་་་་
ནོ།།
དེ་ལྟར་མཛད་པ་རྣམས་མཐར་ཕྱིན་ནས་རབ་བྱུང་བཅུ་་་་
པའི་ཆུ་འབྲུག་（ ༡༥༩༢）ལོར་གཟུགས་སྐུའི་བཀོད་པ་བསྡུས། དད་
ལྡན་སློབ་མ་རྣམས་ཀྱིས་གདུང་མཆོད་དང་གསེར་གདུང་སོགས་་་་་
ལེགས་པར་བསྒྲུབས་སོ།།
• 296 •



འོལ་ཁ་སྤྲུལ་སྐུ་བསོད་ནམས་ཡེ་ཤེས་དབང་
པོའི་རྣམ་ཐར་མདོར་བསྡུས།
འོམ་ཁ་བསོད་ནམས་ཡེ་ཤེས་དབང་པོ་ནི། བོད་དབུས་
གཙང་ཁམས་གསུམ་ལས། དབུས་ཀྱི་ཡུལ་གྲུའི་བྱེ་བྲག་སྟོད་ལུང་གི་
ས་ཆར། རབ་བྱུང་དགུ་པའི་མེ་འབྲུག་( ༡༥༥༦)ལོ་ལ་སྐུ་བལྟམས།
ཁོང་གི་ཡུམ་ནི་ཆོས་ལ་དད་པ་ཆེ་ཞིང་། རྒྱུན་དུ་ཡིག་དྲུག་
གི་ཞལ་འདོན་མཛད་མཁན་དང་། ཆོས་སྲུང་དཔལ་ལྡན་ལྷ་མོའི་
ཐུགས་ཀྱི་སྤྲུལ་པ་ལས་མཁན་འབུམ་མེ་ཞེས་པ་སྙིང་དུ་བརླམས་ནས་
ལུང་བསྟན་སྣ་ཚོགས་གསུང་མཁན་ཞིག་ཀྱང་ཡིན།
ཁོང་དགུང་ན་བཞི་པའི་བར་ཡུམ་གྱི་རྩར་སྐྱེ་བསྲིངས་་་་་
བྱས། བར་དེར་ཡུམ་དང་བྱིས་པའི་སྐད་ཆ་འགའ་ལ་བརྟེན་མི་
རྣམས་ཀྱིས་བྱིས་པ་དེ་སྤྲུལ་སྐུ་ཞིག་ཡིན་པའི་གཏམ་ཀུན་ཏུ་བརྗོད། །
གཏམ་དེ་འབྲས་སྤུངས་སུ་ཚོར་བས། བླ་མ་གོང་མ་བསོད་ནམས་
གྲགས་པའི་གསོལ་དཔོན་ཆོས་གྲགས་དེར་བྱིས་པ་དེ་སྤྲུལ་སྐུ་ཡིན་་་་་
མིན་བརྟག་པར་ཡོངས། སྤྲུལ་སྐུ་ཡིན་པར་ཡིད་ཆེས་ནས། ཏཱ་ལའི་
• 297 •



བླ་མ་སྐུ་ཕྲེང་གཉིས་པ་བསོད་ནམས་རྒྱ་མཚོར་སྙན་སེང་ཕུལ། ཏཱ་
ལའི་བླ་མ་བསོད་ནམས་རྒྱ་མཚོས། སློབ་དཔོན་ལྷ་བཙུན་པ་
མངགས་ནས་བརྟག་བཅུག་རྗེས། པཎ་ཆེན་བསོད་ནམས་གྲགས་
པའི་ཡང་སྲིད་ཡིན་པར་ཐག་བཅད། དགུང་ལོ་བཞི་པའི་དུས་སུ་ལྷ་
བཙུན་པ་གཙོས་བསུ་མི་རྟ་པ་སུམ་ཅུ་ཙམ་སྟོད་ལུང་དུ་ཡོངས་ནས་་་
འབྲས་སྤུངས་དགོན་དུ་གདན་དྲངས། ཆོས་གྲྭ་ཆེན་པོ་སྐྱོར་མོ་ལུང་
དུ་ཞག་མལ་མཛད། དེར་དགེ་འདུན་པ་རྣམས་ཀྱིས་སེར་སྦྲེངས་
ཟབ་རྒྱས་ཀྱིས་བསུས་ཤིང་བསྙེན་བཀུར་ལེགས་པར་བྱས། དེ་ནས་
ཁྲི་ཟམ་ཁར་ཕེབས་འབྱོར་སྐབས་སུ། འབྲས་སྤུངས་ཀྱི་དཔོན་སློབ་
དགེ་འདུན་མང་པོས་བསུ་བར་འབྱོར། དགོན་པར་འབྱོར་ལ་ཉེ་བ་
ན། གདུགས་རྒྱལ་མཚན་དང་རོལ་ཆ་སྣ་ཚོགས་ཐོགས་པའི་སེར་
སྦེངས་ཀྱིས་བསུས། ཚོགས་པས་མེ་ཏོག་གཏོར་བ་སོགས་གུས་མཆོད་
ཕུན་སུམ་ཚོགས་པ་མཛད། དགའ་ལྡན་ཕོ་བྲང་དུ་ཕེབས་སྐབས་ཏཱ་
ལའི་བླ་མ་བསོད་ནམས་རྒྱ་མཚོ་གདན་ལས་བཞེངས་ཏེ་གུས་པའི་་་༌་
ཚུལ་གྱིས་བསུ་བར་མཛད། དེའི་རྒྱུ་མཚན་ནི་པཎ་ཆེན་བསོད་
གྲགས་ཏཱ་ལའི་བླ་མ་བསོད་ནམས་རྒྱ་མཚོའི་བླ་མ་ཡིན་ལ་བྱིས་པ་་་་
འདི་བླ་མའི་སྤྲུལ་སྐུ་ཡིན་སྟབས་དེ་བཞིན་མཛད་པ་རེད། །
དེ་ནས་མི་རིང་བར་ཏཱ་ལའི་བླ་མ་བསོད་ནམས་རྒྱ་མཚོའི་་་
སྤྱན་སྔར་སྐྲ་ཕུད་ཕུལ་ཏེ་རབ་ཏུ་བྱུང་། མཚན་བསོད་ནམས་ཡེ་ཤེས་
• 298 •



དབང་པོར་བཏགས། དེ་ནས་བཟུང་ཀ་ཁ་སོགས་སྦྱོར་སྡེབ་ལེགས་
པར་སྦྱངས་རྗེས། ཀློག་གི་ཐོག་མ་མདོ་སྡེ་གསེར་འོད་དམ་པ་ནས་
དབུ་བཙུགས། སྔགས་ཀྱི་ཀློག་ཐབས་སོགས་གསན་ཅིང་ཡུན་མི་རིང་
བར་ཀློག་ཐོགས་མེད་དུ་མཁྱེན། རྩ་བའི་ཡོངས་འཛིན་བསོད་ནམས་
རྒྱ་མཚོ་ལ། ཚེ་དཔག་མེད་གྲུབ་རྒྱལ་མ་དང་མགོན་པོ་ཕྱག་དྲུག་པའི་
རྗེས་གནང་སོགས་ཞུས། འཇིགས་བྱེད་དང་ཕྱག་དྲུག་པའི་མངོན་
རྟོགས་སོགས་བློར་འཛིན་དགོས་པའི་རིགས་རྣམས་སྦྱངས། མངོན་
རྟོགས་རྒྱན་དང་། རྩ་བ་ཤེས་རབ། ཚད་མ་རྣམ་འགྲེལ་སོགས་
བློར་ཆུད། །
དགུང་ལོ་དགུ་པར་དགའ་ལྡན་ཕོ་བྲང་དུ་། དགེ་ལེགས་
དཔལ་བཟང་གིས་མཁན་པོ་དང་དགེ་འདུན་བསྟན་པ་དར་རྒྱས་་་་་
ཀྱིས་སློབ་དཔོན། ལྷ་བཙུན་པས་དུས་གོ་བ་མཛད་དེ་དགེ་ཚུལ་གྱི་
སྡོམ་པ་བླངས། དེ་དང་དུས་མཚུངས་སུ་ཏཱ་ལའི་བླ་མ་བསོད་ནམས་
རྒྱ་མཚོས་བསྙེན་རྫོགས་ཀྱི་སྡོམ་པ་བཞེས། །
དགུང་ལོ་བཅུ་པར་སྐྱོར་མོ་ལུང་གི་དགོན་པར་སྐྱ་སེར་མང་
པོ་ལ། བསྔོ་བའི་ཡོན་བཤད་དང་སྨོན་ལམ་སོགས་བགྱིས་ཤིང་
དགུང་ན་ཆུང་ཡང་འཇིགས་ཞུམ་མེད་པར་སྤོབས་པ་ཆེན་པོས་ཆད་
ལྷག་དང་ཚིག་ལྡབ་སྐྱོན་སོགས་གཏན་ནས་མེད། །
དགུང་ལོ་བཅུ་གཅིག་པར་བྱང་རྭ་སྒྲེང་ཆ་དཀར་གྲྭ་ཚང་དུ་
• 299 •



ཐོས་བསམ་ལ་ཕེབས། བླ་མ་དམ་ཆོས་དཔལ་འབར་ཡོངས་འཛིན་
དུ་བསྟེན་ནས་བཀའ་གདམས་ཕ་ཆོས་བུ་ཆོས་སོགས་གསན། གཞན་
ཡང་ལོ་རྒྱུས་སོགས་མང་པོ་སྦྱངས། ལོ་དེའི་སྟོན་ཁར་འབྲས་སྤུངས་
སུ་ཚུར་ཕེབས་ནས་རྗེ་ནཱ་རོ་པ་དང་མར་པ་མི་ལ་སོགས་ཀྱི་རྣམ་ཐར་
ལ་གཟིགས་པས་ཆོས་ཕྱིར་དཀའ་བ་སྤྱད་པ་རྣམས་མཐོང་བ་དེས་་་་
ཐུགས་འགྱུར་བ་ཆེན་པོ་བྱུང་སྟེ། ང་རྒྱལ་དང་ཆེར་རློམ་སོགས་ཆོས་
དང་རྒྱབ་འགལ་ཡིན་པས་སྤོང་དགོས་འདུག་སྙམ་པས། རང་གི་བླ་
མ་ལ་མོས་གུས་རྩེ་གཅིག་བྱེད་རྒྱུ་ནི་དམ་ཆོས་ཀྱི་རྩ་བ་རེད་སྙམ་ནས་
རང་གི་ཡོངས་འཛིན་རྣམས་ལ་དད་པ་ལྷག་པར་འཕེལ། རྭ་སྒྲེང་གི་
ཆོས་གྲྭ་དེར་དམངས་དཀྱུས་མའི་ཁྱུར་ཞུགས་ཏེ་སློབ་གཉེར་བྱས། །
བསྡུས་གྲྭ་སོགས་ལེགས་པར་མཁྱེན་པས་སྐྱོར་དཔོན་མཛད། དེའི་
དབྱར་ཁ་ནས་ཕར་ཕྱིན་སྦྱོང་བའི་འགོ་བཙུགས། དེ་ནས་བཟུང་
སློབ་དཔོན་འཇམ་དབྱངས་འབྱུང་གནས་རྒྱུན་གྱི་ཡོངས་འཛིན་་་་
བསྟེན་ནས་ཚད་མའི་གཞུང་ཆེན་རྣམས་སྦྱངས། དེ་ནས་མི་རིང་
བར་རྒྱུ་རྐྱེན་འགའི་དབང་གིས་ཡོངས་འཛིན་འཇམ་དབྱངས་འབྱུང་
གནས་པ་ཆོས་འཆད་འཇོག་དགོས་བྱུང་བར་བརྟེན། ཡོངས་འཛིན་
དམ་ཆོས་དཔལ་འབར་མདུན་ལ་མུ་མཐུད་ནས་སློབ་གཉེར་མཛད།
ཕྱིས་སུ་ཡོངས་འཛིན་དམ་ཆོས་དཔལ་འབར་རྭ་སྒྲེང་གི་གདན་སར་་
ཕེབས་པའི་ཕྱག་ཕྱིར་འབྲངས། དེ་ནས་ཡོངས་འཛིན་དམ་ཆོས་
• 300 •



དཔལ་འབར་གྱི་བཀའ་ལྟར་རྭ་སྒྲེང་དུ་ཆ་དཀར་གྲྭ་ཚང་གི་འགན་་་་
ཁུར་པ་བསྐོས། ཏཱ་ལའི་བླ་མ་བསོད་ནམས་རྒྱ་མཚོས་མཁན་སློབ་
སྦྲག་མ་དང་། ལྷ་བཙུན་པས་གསང་སྟོན་མཛད་དེ་དགེ་འདུན་
གྲངས་ཚང་དབུས་སུ་སེ་ར་ཐེག་ཆེན་གླིང་གི་གཟིམ་ཆུང་དུ་བསྙེན་་་
རྫོགས་ཀྱི་སྡོམ་པ་མནོས། གྲྭ་ཚང་གི་གདན་ས་མཛད་རིང་རྣམ་སྲས་
ཀྱི་ཐང་སྐུ་ཆེ་ལེགས་སོགས་རྟེན་བཞེངས་དང་དགེ་འདུན་པའི་ཐོག་་
དང་མང་ཇ་བཅས་ཀྱང་འབད་མེད་ལྷུན་གྲུབ་ཏུ་བྱུང་། དབུ་ཕར་
འདུལ་མཛོད་སོགས་འཆད་ཉན་ལེགས་པར་མཛད། ཆོས་མཚམས་
རྣམས་སུ་བཀའ་གདམས་གླེགས་བམ་ཕ་ཆོས་བུ་ཆོས་ཆ་ལག་བཅས་་
པ་དང་། དཔེ་ཆོས་རིན་ཆེན་སྤུངས་པ་བཅས་བཤད་ཅིང་། གྲྭ་ཚང་
ཉེ་སྐོར་ཤིང་གི་ར་བསྐོར་བཙུགས་པ། རྟེན་གསུམ་གསར་
བཞེངས། རྙིང་པ་ཞིག་གསོ་སོགས་བྱས་ཏེ་གྲྭ་ཚང་དེ་ཉིད་འཕེལ་
རྒྱས་སུ་བཏང་།
དགུང་ལོ་ཉེར་གཉིས་སུ་ཕེབས་པ་མེ་གླང་ལོར་ཏཱ་ལའི་་་་
བསོད་ནམས་རྒྱ་མཚོ་སོག་ཨཉྫན་རྒྱལ་པོས་བྱང་ཕྱོགས་སུ་གདན་་་་་་
དྲངས། ཁོང་ཡང་ཏཱ་ལའི་བླ་མའི་ཕྱག་ཕྱིར་བྱང་ཕྱོགས་སུ་ཕེབས་
རྒྱུར་ཐག་བཅད། གྲྭ་ཚང་གི་འདུན་ཚོགས་ལ་རྗེས་གནང་གི་རིམ་པ་
འགའ་གནང་ཞོར། མྱུར་དུ་ཚུར་སླེབས་ཡོང་བའི་སྨོན་ལམ་སོགས་
ཀུན་གྱི་བློ་ཁ་རྫོགས་པར་མཛད། ཚོགས་པས་ཀྱང་འཕེན་ཡུལ་སྲས་
• 301 •



ཁང་བར་དུ་སྐྱེལ་མ་མཛད། ས་སྟག་ལོའི་ལོ་འགོར་མདོ་སྨད་བྱང་
ཕྱོགས་སུ་བཏེག། འབྲི་ཆུ་བརྒལ་ཏེ་མདོ་སྨད་ཆབ་ཆ་ལྷ་ཁང་དུ་
ཨཉྫན་རྒྱལ་པོ་དང་མཆོད་ཡོན་ཞལ་འཛོམ་བྱུང་བ་དང་། ཏཱ་ལའི་བླ་
མ་བསོད་ནམས་རྒྱ་མཚོས་ངོ་སྦྱོར་གནང་བར་བརྟེན། རྒྱལ་པོ་ནས་
ཁོང་ལའང་གོ་མིང་དང་ཐམ་ག་དངོས་འབུལ་སོགས་ལེགས་པར་་་་་
གནང་། ལོ་དེའི་སྟོན་ཁར་ཏཱ་ལའི་བླ་མ་བྱང་གམ་ཆུའི་ཕོ་བྲང་དུ་ཧུ་
དུ་ཧུ་ཞེས་པས་གདན་དྲངས། ཁོང་གིས་གྲྭ་ཚང་གསུམ་དང་སྐུ་རིམ་
པ་བཅས་པའི་སྒར་གྱི་འགོ་འདྲེན་པ་བྱས་ཏེ། མཚོ་སྔོན་སྐུ་འབུམ་
དགོན་དུ་ཕེབས། ལོ་དེའི་ལོ་གསར་སྐབས་ཆབ་ཆ་ལྷ་ཁང་དུ་མཆོད་
ཡོན་ལྷན་རྒྱས་པའི་དྲུང་དུ་འབྱོར། ཏཱ་ལའི་བླ་མ་དགུང་ལོ་སོ་བདུན་
ལ་ཕེབས་པ་ས་ཡོས་ （༡༥༧༩）ལོར་ཁོང་དགུང་གྲངས་ཉེར་བཞི་་་
པར་མདོ་སྨད་ནས་ཁམས་ལི་ཐང་ཕྱོགས་ལ་བཏེག འདན་ཆོས་
འཁོར་གླིང་སོགས་བརྒྱུད་ལི་ཐང་ལ་འབྱོར། དེར་ཡུན་རིང་ཙམ་
བཞུགས་ཏེ་ལི་ཐང་དགོན་ཆེན་ཐུབ་བསྟན་བྱམས་ཆེན་ཕྱོགས་ཐམས་
ཅད་ལས་རྣམ་པར་རྒྱལ་བའི་སྡེ་བཏབ། དགོན་པའི་ཐིག་འདེབས་
དང་རྨང་འདིང་གི་ཞབས་བཀོད་སོགས་ཕལ་ཆེ་བ་ཁོང་གིས་མཛད།
ཟླ་བ་གསུམ་ཙམ་ཏཱ་ལའི་བླ་མ་སྐུ་མཚམས་བཞུགས། སྐབས་དེ་དག་
ཏུ་ཏཱ་ལའི་བླ་མ་ལས་དབང་ལུང་སོགས་ཤིན་ཏུ་མང་པོ་ཞུས། མི་
རིང་བར་གོ་བོ་དབོན་པོ་སྒར་ཁག་གསུམ་གྱིས་གདན་འདྲེན་ཚ་ནན་
• 302



ཞུས་པར་བརྟེན་རིམ་པར་འབྲི་ཆུ་བརྒལ་ཏེ་སྨར་ཁམས་སྒང་ཕྱོགས་་
སུ་ཕེབས། ཙོང་ཁ་པའི་དངོས་སློབ་བ་སོ་ཆོས་རྗེའི་སྤྲུལ་སྐུ་རུ་གྲགས་
པའི་ལྷ་དབང་ཆོས་ཀྱི་རྒྱལ་མཚན་དཔོན་སློབ་ཀྱིས་ནན་ཆེན་གསོལ་་
བ་བཏབ་པར་བརྟེན་ཆབ་མདོ་བྱམས་པ་གླིང་དུ་ཕེབས། གོས་སྐུ་
ཆེན་མོ་བཞེངས་པའི་བཀོད་པ་གནང་། དགེ་འདུན་བསྟན་པ་རྒྱ་
མཚོས་ཏཱ་ལའི་བླ་མའི་མདུན་བསྙེན་རྫོགས་ཞུ་བར་ཁོང་གིས་གསང་་
སྟོན་མཛད། དེ་ནས་ཏཱ་ལའི་བླ་མས་ལི་ཐང་གི་ལྷ་ཆེན་བཞེངས་པ་
དང་གྲྭ་ཁང་རྣམས་འདེབས་པའི་དོན་ལ་འགྲོ་དགོས་པའི་བཀའ་་་་
ཕེབས་པ་དང་དུ་བླངས་ཏེ་སླར་ལི་ཐང་ལ་ཕེབས་ནས་འབད་པ་ཆེན་
པོས་རྟེན་བཞེངས་དང་དགོན་པའི་ལྷ་ཁང་ཕྱི་ནང་གི་ལས་ཀ་ཚད་་་་
མར་བཀོད་པ་མཛད། ལོ་གསུམ་གྱི་བར་དུ་ལི་ཐང་དུ་བཞུགས་ཏེ་
དགོན་པའི་འགན་ཁུར་མཛད་ཅིང་། བར་ལམ་འདབ་སོགས་སུ་
ཕེབས་ནས་ཟབ་ཆོས་སྤེལ། ལམ་བར་འབུལ་ནོར་བྱུང་བ་རྣམས་དེ་
གའི་དགོན་པའི་ཕྱོགས་སུ་བཏང་། དེ་ནས་འདན་ཆོས་འཁོར་གླིང་
སོགས་བརྒྱུད་སླར་རྩ་བའི་བླ་མ་ཡབ་སྲས་མཇལ་བར་བྱང་ཕྱོགས་་་་
མདོ་སྨད་དུ་ཕེབས། རོང་པོ་རེབ་ཀོང་དང་། འབུམ་གླིང་གི་གནས་
སྟོད་སྨད་སོགས་བརྒྱུད་དེ་སོག་མཛོ་མོ་མཁར་སོགས་སུ་ཕེབས།
སྐབས་དེར་བླ་མ་མཇལ་ཞིང་ལི་ཐང་དགོན་པའི་གནས་ཚུལ་ཞུས་་་་་
པས་ཤིན་ཏུ་ཐུགས་དགྱེས། མཛོ་མོ་མཁར་དེར་ལྷ་ཁང་གསར་
• 303 •



བཞེངས་ལ་མིང་བདེ་ཆེན་ཡེ་ཤེས་ཕོ་བྲང་ཞེས་བཏགས། ཏཱ་ལའི་བླ་
མའི་སྐུ་བསྟོད་སྙན་དངགས་ཀྱི་ལམ་ནས་དྲངས་པ་དང་། བྱམས་
ཆེན་སྐུ་བསྟོད། རང་གི་རྣམ་ཐར་མདོར་བསྡུས་བཅས་བརྩམས།
ཅོ་ནེ་ཕྱོགས་ནས་གདན་ཞུའི་ཡི་གེ་དང་མི་སྣ་རིམ་པར་བྱུང་བས་་་་་
རིམ་གྱིས་ཅོ་ནེ་ཕྱོགས་སུ་ཕེབས་ནས། དབང་ལུང་རྗེས་གནང་
དང་། རབ་བྱུང་དང་། བསྙེན་རྫོགས་སྒྲུབ་པ་སོགས་རྣམ་
དཀར་གྱི་བྱ་བར་འགྲུས་པར་མཛད། དེར་ཡུན་རིང་ཙམ་བཞུགས།
མདོར་ན་ཁོང་མདོ་ཁམས་སྟོད་སྨད་ཀུན་ཏུ་ཏཱ་ལའི་བླ་མ་བསོད་་་་་
ནམས་རྒྱ་མཚོའི་ཕྱག་ཕྱིར་ཕེབས་ཏེ། སོག་ཡུལ་དུ་ཏཱ་ལའི་བླ་མས་
ཐེག་ཆེན་ཆོས་འཁོར་གླིང་དགོན་པ་གསར་བཞེངས་དང་། མདོ་
སྨད་སྐུ་འབུམ་དགོན་གསར་བཞེངས་མཛད་སྐབས་དང་། ཁྱད་པར་
ལི་ཐང་དགོན་གསར་བཞེངས་ལ་ཁོང་གིས་གཙོ་འགན་བཞེངས་ཏེ།
རྟེན་བརྟེན་པ་ཚང་མ་ལེགས་པར་བཞེངས་ཤིང་། ལི་ཐང་དགོན་
པའི་གདན་ས་པ་ཐོག་མའང་ཁོང་ཡིན་ལ། དགེ་ལྡན་པའི་བསྟན་པ་
སོག་པོ་དང་མདོ་སྟོད་སྨད་དུ་གོང་ནས་གོང་དུ་སྤེལ་བ་ལ་མཛད་་་་་
རྗེས་ཆེན་པོ་བཞག་པ་ཡིན་ནོ།།
མཐར་དབུས་སུ་ལོག་ནས་འོལ་དགའ་སྟག་ཙེའི་གཟིམ་་་་
ཆུང་དུ་འཆད་རྩོད་རྩོམ་གསུམ་གྱི་བྱ་བ་ཁོ་ནས་དུས་འདའ་བར།
དགུང་ ལོ་ སོ་ བདུན་ པ་ བོད་ རབ་ བྱུང་ བཅུ་ པའི་ ཆུ་ འབྲུག་་་་
• 304 •



（༡༥༩༢)ལོ་ལ་གཟུགས་སྐུའི་བཀོད་པ་རེ་ཞིག་བསྡུ་ས་སོ།།
ཁོང་སྐུ་གཤེགས་མ་ཐག་ཏུ། ཕྱག་མཛོད་བསོད་ནམས་
དོན་གྲུབ་ཀྱིས་ཕྱོགས་གཅིག་ཏུ་བསྡུས་ཏེ་བརྩམས་པའི་དཀར་ཆག་་་་
ལ་གཞིར་བཟུང་ན། ཀ་ཁ་སུམ་ཅུའི་སྟེང་ཀི་ནས་ཨིའི་བར་ཨི་ལྡན་
སུམ་ཅུ་སྟེ་བསྡོམས་པས་དྲུག་ཅུ་དེའི་ཐོག་ཀུ་ནས་ཇུའི་བར་ཨུ་ལྡན་
བདུན་བཅས་ཁྱོན་བསྡོམས་པའི་ཆོས་ཚན་དྲུག་ཅུ་རྩ་བདུན།
དཀར་ཆག་དང་བཅས་པ་དྲུག་ཅུ་རྩ་བརྒྱད་ཡོད་པའི་པོད་གཅིག་་་་་
ཡོད་འདུག མི་རིགས་དཔེ་མཛོད་ཁང་དུ་སྒྲུབ་ཐབས་ཀྱི་ཆོས་
ཚན་འགའ་ཆད་པའི་པོ་ཏི་བྲིས་མ་ལེགས་པ་གཅིག་བཞུགས་སོ།།
དྭགས་པོ་མཁན་ཆེན་ངག་དབང་གྲགས་
པའི་རྣམ་ཐར་མདོར་བསྡུས།
དགའ་ལྡན་ཁྲི་ཐོག་བདུན་པ་དྭགས་པོ་མཁན་ཆེན་བློ་་་་
གྲོས་བསྟན་པའི་སློབ་མ་དྭགས་པོ་ངག་དབང་གྲགས་པ་ནི། བོད་
རབ་བྱུང་བརྒྱད་པའི་མི་སྟེ། སྤྱི་ལོ་ཆིག་སྟོང་བཞི་བརྒྱ་ལྔ་བཅུ་ཡས་
མས་ལ་འཁྲུངས་པར་མངོན། ཁོང་དགུང་ལོ་གཞོན་ནུའི་དུས་སུ་
• 305 •



ཆབ་མདོར་བཞུགས་ཡོད་པ་དང་། འཕགས་པ་ལྷར་དྲིས་ལན་དང་
ཆབ་ཤོག་མང་དུ་ཕུལ་བ། དགུང་དར་མའི་དུས་སུའང་ཆབ་མདོ་
བྱམས་པ་གླིང་དུ་ཕེབས་པ་སོགས་ལ་དཔགས་ན་འཁྲུངས་ཡུལ་ཆབ་་
མདོའི་ཡུལ་ཡིན་ནམ་སྙམ། །
དབུས་ལྷོ་ཁ་ཁུལ་གྱི་དགེ་ལུགས་དགོན་ཆེན་དྭགས་པོ་གྲྭ་་་
ཚང་ཕྱག་འདེབས་པ་པོ་དྭགས་པོ་བློ་གྲོས་བསྟན་པ་དགའ་ལྡན་ཁྲིར་
ཕེབས་རྗེས། ཁོང་དྭགས་པོ་གྲྭ་ཚང་གི་འཆད་ཉན་མཁན་པོར་
བསྐོས། དེ་ནས་བཟུང་ཡུན་རིང་པོར་དྭགས་པོ་གྲྭ་ཚང་དུ་མདོ་
སྔགས་ཀྱི་གཞུང་ལུགས་མང་པོ་འཆད་ཉན་དང་། ཉམས་ལེན་
མཛད། གསུང་རབ་ཀྱང་མང་པོ་ཞིག་ལྗགས་རྩོམ་གནང་། དེའི་
ཕྱིར་དྭགས་པོ་མཁན་ཆེན་ཞེས་པའི་མིང་ཐོབ། ཁོང་གིས་ལྗགས་
རྩོམ་མང་པོའི་ནང་དུ། རྒྱུ་ནོར་དང་སྙན་གྲགས་ཁོ་ན་དོན་དུ་གཉེར་
བའི་བླ་མ་རྣམས་དང་། ཉམས་ལེན་སྙིང་པོར་བྱས་ནས་རང་སེམས་
འདུལ་བར་མི་བྱེད་པར། ཁ་བཤད་སྟོང་པའི་ཚིག་འབྲུའི་རྩོད་པ་ཁོ་
ནས་དུས་གྲོན་པར་བྱེད་མཁན། གྲུབ་མཐའ་ཕྱོགས་རིས་ཀྱི་དབང་
གིས་རང་སྐྱོན་རི་རབ་ཙམ་ཡང་སྦ་བར་བྱེད་ཅིང་། གཞན་སྐྱོན་ཏིལ་
འབྲུ་ཙམ་ཡང་ཀུན་ཏུ་སྒྲོག་པར་བྱེད་མཁན། འཇིག་རྟེན་ཡ་རབས་
ཀྱི་སྤྱོད་པ་དང་དུ་མི་ལེན་པར། གཡོ་སྒྱུ་ཁྲམ་གསུམ་བྱེད་པའི་མ་
རབས་ཀྱི་སྤྱོད་ངན་ཅན་སོགས་ལ་དགག་པ་ནན་སྨིན་བརྒྱབ་སྟེ། སྐུ་
• 306 •



ཚེའི་མཇུག་ཏུ་བྲ་མོ་ནགས་འདབ། གངས་དཀར་ཕུ་གཡུ་ལུང་སྐྱིད་
མོ་གཤོངས་ཀྱི་དབེན་གནས་སོགས་གནས་ངེས་མེད་དུ་བྱོན་ནས་་་་་
སྒྲུབ་པ་སྙིང་པོར་མཛད། དེའི་ཕྱིར་ཁོང་གི་མཚན་སྒོམ་ཆེན་ངག་
དབང་གྲགས་པ། རྒྱལ་ཁམས་པ་ངག་དབང་གྲགས་པ་སོགས་ཀྱང་
ཟེར། །
ཁོང་གི་གསུང་དཔལ་ལྡན་བླ་མ་བློ་གྲོས་བསྟན་པ་ལ་རྣམ་་་
ཐར་གྱི་སྒོ་ནས་བསྟོད་པ་ཞེས་པའི་ནང་། དུས་ད་ལྟ་དྲུག་ཅུ་ཁ་རལ་
དུས། །ཚེ་ཚད་བཞིན་ཐུབ་པའི་ངེས་པ་མེད། །དེ་ཐུབ་ཀྱང་ཡུན་
རིང་སྡོད་དབང་མེད། །དུས་གཏན་གྱི་འདུན་མ་བྱེད་རེ་རན། །
ཞེས་གསུངས་པར་བལྟས་ན། སྐུ་ཚེ་ཡུན་རིང་ཙམ་བཞུགས་པར་
སྣང་ཡང་། རྣམ་ཐར་མ་མཇལ་ཞིང་། དཔྱད་གཞི་གཞན་ཡིད་རྟོན་
རུང་བ་ཡང་མ་མཐོང་བས། ནམ་ཙམ་སྐུ་གཤེགས་པ་སོགས་འདིར་
ཞུ་ཐབས་དབེན། ཁོང་གི་མཚན་གྱི་རྣམ་གྲངས་ནི། ངག་གི་
དབང་པོ། ངག་གི་དབང་ཕྱུག གྲགས་པ་དབང་ཕྱུག བཙུན་པོ་བློ་
བདེ། བསོད་ནམས་ཡེ་ཤེས་དབང་པོ། མི་ཏྲི། གྲགས་པའི་བློ་གྲོས།
མཁན་ཆེན་ངག་དབང་གྲགས་པ་སོགས་སོ།།
ཁོང་གིས་དྭགས་པོ་བློ་གྲོས་བསྟན་པ་གཙོས་མཁས་དབང་་
གི་སློབ་དཔོན་མང་དུ་བསྟེན་ནས། རིག་པར་བྱ་བའི་གནས་ཆེ་ཆུང་
ཀུན་ལ་སྦྱངས་པ་ཕུལ་ཕྱིན་མཛད་ཅིང་། འཆད་ཉན་ཡང་ཡུན་རིང་
• 307 •



མཛད་དེ། སློབ་མ་མང་པོ་སྤེལ་བ་དང་། མདོ་སྔགས་རིག་གནས་
སྐོར་གྱི་ལྗགས་རྩོམ་མང་དུ་མཛད། མི་རིགས་དཔེ་མཛོད་ཁང་དུ་
ཁོང་གི་གསུང་ཁ་པ་པོད་གཅིག་བཞུགས་ཡོད་ཅིང་། གསུང་མགུར་
སྣ་ཚོགས། རྣམ་ཐར་བསྟོད་པ། སྙན་ངག་དཔེར་བརྗོད། སྐུ་
གཟུགས་ཐིག་ཚད། མི་ཆོས་ཡ་རབས་ཀྱི་སྤྱོད་ཚུལ། ཇའི་བཤད་པ།
མགྲོན་པོར་སྣེ་ལེན་བྱེད་ཚུལ་སོགས་ཆོས་ཚན་བཅུ་དགུ་འདུག
ཁོང་གི་གསུངས་ཆོས་རྣམས་ནི། ཚིག་སྙན་ལ་གསལ་བ། དོན་ཟབ་
ལ་གནད་འདུས་པ། ཀློག་བདེ་ཞིང་གོ་སླ་བ་ཤ་སྟག་ཡིན་ནོ།།
པཎ་ཆེན་བཞི་པ་བློ་བཟང་ཆོས་རྒྱན་གྱི་
རྣམ་ཐར་མདོར་བསྡུས།
པཎ་ཆེན་སྐུ་ཕྲེང་བཞི་པ་བློ་བཟང་ཆོས་ཀྱི་རྒྱལ་མཚན་་་་་
ནི། གཙང་རོང་གི་མཚམས་ལྷན་གྱི་ནང་དྲུག་བརྒྱ་ཞེས་པའི་ས་
གནས་སུ་ཕྱི་ཆར་ཡབ་འཚོ་བྱེད་ཚེ་རིང་དཔལ་འབྱོར་དུ་གྲགས་་་་་་
ཀྱང་། དོན་ལ་གསོ་རིག་གི་ཡོན་ཏན་དང་ལྡན་པ་མེས་པོ་དྲུང་
འཚོ་བ་ཀུན་དགའ་འོད་ཟེར་ཞེས་བྱ་བ་དང་། ཡུམ་མཚོ་རྒྱལ་གཉིས་
• 308 •



ཀྱི་སྲས་སུ་རབ་བྱུང་བཅུ་པའི་མེ་ཡོས་（༡༥༦༧)ལོར་སྐུ་བལྟམས།
མཚན་ལ་ཆོས་རྒྱལ་དཔལ་ལྡན་བཟང་པོ་ཞེས་གསོལ།
བྱིས་པའི་དུས་ནས་བག་ཡོད་ཚུལ་ལྡན་གྱི་སྤྱོད་ཚུལ་དང་།
དགེ་བའི་ལས་སོགས་ཆོས་སྣང་ལ་མངོན་པར་དགྱེས་ཤིང་ཐོག་མར་་
མཁས་གྲུབ་སངས་རྒྱས་ཡེ་ཤེས་ཀྱི་མདུན་ནས་མདོ་སྔགས་ཀྱི་དབང་
ལུང་ལེགས་པར་གསན།
དགུང་ལོ་བཅུ་གསུམ་དུ་སོན་སྐབས་ཁྱིམ་ནས་ཐོན་ཏེ་་་་
དབེན་ས་ཆོས་ཀྱི་ཕོ་བྲང་དུ་ཕྱག་བཏེག མཁས་གྲུབ་ཆེན་པོ་དེ
ཡིས་མཁན་སློབ་ཟུང་འབྲེལ་མཛད་ནས་ཚིགས་སྔ་མ་དགེ་ཚུལ་གྱི་་་༌་
སྡོམ་པ་ལེགས་པར་བསྩལ། མཚན་བློ་བཟང་ཆོས་ཀྱི་རྒྱལ་མཚན་
ཞེས་གསོལ། དགུང་ལོ་བཅུ་བཞིའི་དུས་དབྱངས་ཅན་ལྷ་མོའི་བསྟོད་
པ་ལྷའི་གླུ་དབྱངས་ཞེས་པ་སྙན་ཚིག་ཕུན་སུམ་ཚོགས་པའི་རྒྱན་དང་
ལྡན་པ་ཞིག་བརྩམས་པར་མཛད། བླ་མའི་བཀའ་བཞིན་ལམ་རིམ་
འབྲིང་བ་ཐུགས་ལ་བཟུང་ནས་ཞག་བཅུ་སྐོར་སོང་མཚམས་ལམ་་་་
རིམ་ཆེ་བའང་ཐུགས་ལ་བཟུང་སྟེ་རྒྱུགས་ཀྱང་ཐོགས་མེད་དུ་ཕུལ། །
དགུང་ལོ་བཅུ་དྲུག་གི་སྐབས་སུ། མགོན་པོ་ཞི་བ་ལྷའི་རྟོགས་བརྗོད་
པདྨ་དཀར་པོའི་ཕྲེང་བ་ཞེས་སྙན་ཚིག་གིས་བརྒྱན་པ་ཞིག་ཀྱང་་་་་
བརྩམས།
མེ་ཁྱི་ལོར་ཆོས་གྲྭ་ཆེན་པོ་བཀྲ་ཤིས་ལྷུན་པོར་ཕྱག་བཏེག་
• 309 •



སྐབས་དེར་དགོན་གྱི་བླ་སློབ་ཐམས་ཅད་ཀྱིས་ཕྱག་དང་བསྙེན་་་་་་
བཀུར་གྱིས་མཐོང་བཟོས་ཆེ་བ་བྱུང་། དེ་ནས་གཞུང་པོད་རྣམས་གོ་
རིམ་ལྡན་པའི་གསན་སྦྱོང་ལེགས་པར་གནང་སྟེ་རིག་ཆེན་པའི་ཁྲོད་
དུ་དམ་བཅའ་དང་། བགྲོ་གླེང་མཐར་ཕྱིན་པར་མཛད། །
ལོ་དེའི་ཟླ་བ་བཅུ་གཅིག་པར་མཁས་གྲུབ་སངས་རྒྱས་ཡེ་་་
ཤེས་སྐུ་གཤེགས། དབེན་དགོན་དུ་ཕེབས་ཏེ་གདུང་རྟེན་ལེགས་པར་
བཞེངས། སླར་བཀྲ་ཤིས་ལྷུན་པོར་ཕེབས་ནས་མཁན་རིན་པོ་ཆེ་
པཎ་ཆེན་དམ་ཆོས་ཡར་འཕེལ་གྱི་མདུན་ནས་བསྙེན་རྫོགས་ཀྱི་སྡོམ་་་
པ་མནོས།
སྟོན་མཇུག་དབུས་ཕྱོགས་སུ་བྱོན་ཏེ་རི་བོ་དགེ་ལྡན་དུ་མདོ་
སྔགས་ཡོངས་རྫོགས་ཀྱི་དགེ་བཤེས་བརྒྱ་ཕྲག་མང་པོ་དང་། སྡེ་པ་
སྐྱིད་ཤོད་པ་སོགས་སེར་སྐྱ་འདུ་ཚོགས་ཆེ་བའི་དབུས་སུ་ཆོས་རྗེ་ཁྲི་་་
པའི་བཀའ་བཞིན་དབུ་མ་དང་། ཚད་མ་གཉིས་ཀྱིས་གཙོས་བཀའ་
པོད་ཀྱི་དམ་བཅའ་གློ་བུར་དུ་འཇོག་གནང་མཛད་དགོས་བྱུང་་་་་
ཡང་། ཐོགས་པ་མེད་ཅིང་ཕྱོགས་ལས་རྒྱལ་བའི་གྲགས་པ་ཐོབ། །
གནས་དེར་སློབ་དཔོན་རིན་པོ་ཆེ་མཁྱེན་རབ་དབང་ཕྱུག་
དང་། རྗེ་བཙུན་ནམ་མཁའ་རྒྱལ་མཚན། སློབ་དཔོན་དགེ་འདུན་
རྒྱལ་མཚན། རྣམ་རྒྱལ་དཔལ་བཟང་སོགས་ཀྱི་མདུན་ནས་མདོ་
སྔགས་ཀྱི་གཞུང་ལུགས་ཅི་རིགས་གསན།
• 310 •



དགུང་ལོ་སུམ་ཅུ་ལ་ཉེ་སྐབས། རྗེ་བཀྲས་རིག་པ་སོགས་
དགེ་བའི་བཤེས་གཉེན་དུ་མར་དབང་ལུང་ཁྲིད་གསུམ་གྱི་ཆོས་་་་་
བཀའ་མང་དུ་བསྩལ། དེ་ནས་སྡེ་པ་ལྷུན་རྩེ་པ་དང་། མཆོད་ཡོན་
ཐམས་ཅད་ཀྱིས་ནན་གྱིས་བསྐུལ་བར་བརྟེན་ནས་གངས་ཅན་ཆོས་་་་
འཕེལ་དགོན་གྱི་མཁན་པོའི་ཁྲི་ཐོག་ཏུ་བཞུགས། དགོན་སྡེའི་གཙུག་
ལག་ཁང་ཉམས་གོག་ཏུ་སོང་བ་རྣམས་ལེགས་བར་གསོས། དེ་ནས་
བཀྲས་ལྷུན་སྤྱི་སོས་ཇི་ལྟར་སྐུལ་བ་བཞིན་ལྕགས་གླང་ལོ་ཆོས་གྲྭ་ཆེན་
པོ་དེར་ཕེབས་ནས་གདན་ཁྲིར་འཁོད། །
སྐབས་ཤིག་དབུས་སུ་ཕེབས་ཏེ་ལྷ་ས་དང་རྭ་སྒྲེང་། འཕན་
པོ། ལྷོ་ཁུལ། གཙང་སྟོད་སོགས་གང་སར་གནས་མཇལ་དུ་བྱོན།
དཀོན་མཆོག་ལ་མཆོད་འབུལ། དགེ་འདུན་ལ་བསྙེན་བཀུར་
སོགས་སྐྱེ་བོ་སེར་སྐྱ་མང་པོར་ཆོས་སྦྱིན་རྒྱ་ཆེན་པོས་རེ་བ་བསྐོངས་་་
པར་མཛད། བར་སྐབས་ཤིག་ཏུ་བཀྲས་ལྷུན་དགོན་གྱི་གྲྭ་ཚང་ཕན་
ཚུན་རྩོད་གཞི་དང་། འཐབ་འཛིངས་སོགས་ཅི་རིགས་བྱུང་བའི་
འབྱུང་པོའི་རྒྱུ་ལམ་གྱི་དྲ་བ་གཅོད་ཐབས་སུ་དབྱེན་སྣུམ་མཆོད་རྟེན་
ཞིག་བཞེངས་པར་མཛད་པས། དགེ་འདུན་རྣམས་ཐུགས་མཐུན་
བཤད་སྒྲུབ་ཀྱི་འཆད་ཉན་འཕེལ་བ་སོགས་བྱུང་།
འབྲས་སྤུངས་ནས་གདན་ཞུའི་ཕོ་ཉ་འབྱོར་བ་ལྟར་སླར་་་་་
ཡང་དབུས་སུ་ཕེབས་ཏེ་རྒྱལ་བ་ཡོན་ཏན་རྒྱ་མཚོ་དང་། སེར་འབྲས་
• 311 •



ཀྱི་བླ་མ་སློབ་དཔོན་རྣམས་ལ་རྡོ་རྗེ་ཕྲེང་བའི་དབང་ཡོངས་རྫོགས་་་་
ཕུལ་ནས་གཙང་ཕྱོགས་སུ་ཕེབས། །
དེ་ནས་མོན་ཕྱོགས་སུ་ཞབས་བཏེག། སྤྱིར་ལྷོ་མོན་འདི་
བཞིན་རང་རང་གི་གྲུབ་མཐའ་དང་བླ་མ་སོ་སོའི་ཕྱོགས་ཞེན་གཞན་
ལས་ཆེ་ཡང་། བདག་ཉིད་ཆེན་པོ་འདིས་ཆགས་སྡང་ངན་པའི་
གྲུབ་མཐའི་ཕྱོགས་རིས་མི་འཛིན་པར་བརྟེན། ཚང་མས་བསྙེན་
བཀུར་དང་། ཞབས་ཏོག་ཚད་མེད་བྱས། ལྷག་པར་གསོད་རེས་
དང་། དགྲ་ཤ་ལེན་པར་ཆས་པའི་མི་རྣམས་ལ་དངོས་པོའི་སྦྱིན་པ་
སྔོན་དུ་འགྲོ་བའི་སྒོ་ནས་ཕྲེང་བ་སྤྱི་བོར་བཞག་སྟེ་དགྲ་ཤ་མི་ལེན་་་་་
པའི་དམ་བཅའ་བཞག་ནས་བདེ་འཇགས་སུ་གནས་པ་སོགས་བསྟན་
པ་དང་། སེམས་ཅན་ལ་ཕན་པ་རྒྱ་ཆེན་པོ་བསྒྲུབས།
དེའི་ཚེ་རྒྱལ་བ་རིན་པོ་ཆེས་མི་སྣ་ཆེད་བསྩལ་བཞིན་ལྷ་་་་
སར་ཕེབས་ཏེ་སྨོན་ལམ་ཆེན་མོའི་ཚོགས་དབུ་ཀུན་ཏུ་མཛད། སྤྲུལ་
སྐུ་བསོད་ནམས་དགེ་ལེགས་དཔལ་བཟང་སོགས་དགེ་བཤེས་བཞི་་་་
བཅུ་ཙམ་ལ་བསྙེན་རྫོགས་དང་། མི་སྟོང་ཕྲག་བརྒལ་བར་རབ་བྱུང་
གི་སྡོམ་པ་བསྩལ། ལོ་དེའི་སྟོན་མཇུག་ཏུ་སོག་དམག་བྱང་རྒྱུད་དུ་
སླེབས་པར་སྡེ་སྲིད་དཔོན་བློན་གྱི་བཀའ་བཀོད་བཞིན་ཆིངས་ལུགས་
མཛད་པར་ཕེབས་ཏེ་མི་དུ་མའི་སྲོག་དབང་བསྐྱབས་པར་མཛད།
རྒྱལ་བ་ཡོན་ཏན་རྒྱ་མཚོའི་མཆོག་སྤྲུལ་རིན་པོ་ཆེ་འབྲས་སྤུངས་སུ་་་
• 312 •



སྤྱན་དྲངས། གཙུག་ཕུད་བཞེས་ཏེ་བློ་བཟང་རྒྱ་མཚོ་ཞེས་པའི་
མཚན་གསོལ། རྡོ་རྗེ་ཕྲེང་བའི་དབང་ཡོངས་རྫོགས་ཕུལ་ཏེ་བསྙེན་
རྫོགས་ཀྱི་མཁན་པོ་མཛད། སོག་དམག་གཙང་དུ་སླེབས་པར་ལྡོག་
ཐབས་སུ་ཕེབས་དགོས་པའི་བཀའ་བཞིན་བྱོན། སོག་པོ་རྣམས་སྤེ་
སྔོན་ན་ག་ཞེས་པའི་ས་གནས་སུ་བབས་ཡོད་པས་མཐོང་སྟེ་རྟ་་་་་་
བརྒྱ་ཙམ་ཞིག་ལྷགས་ཏེ་སྐུ་དབང་མེད་པར་སོག་ཁྲོད་དུ་གདན་་་་་་
དྲངས་པར་ཕེབས་དགོས་བྱུང་བ་ལས། ས་སྐྱོང་མིའི་དབང་པོར་
སྐྱོན་ཆགས་པའི་དགོངས་བསམ་ལོག་པ་ཅི་ལ་མངའ། འོན་ཀྱང་
བཀྲ་ཤིས་ལྷུན་པོའི་ཉེ་འདབས་སུ་དགོན་པ་ཞིག་གསར་རྒྱག་ཐོག་་་་་
མིང་ལའང་བཀྲ་ཤིས་ཟིལ་གནོན་ཞེས་བཏགས་པ་སོགས་ཀྱི་གནས་་་
ཚུལ་བྱུང་།
དེ་ནས་དཔལ་འཁོར་བདེ་ཆེན་དང་། སྣར་ཐང་སོགས་
རིས་མེད་ཆོས་སྡེ་ཁག་གི་མཁན་པོ་མཛད་དགོས་ཚུལ་ཞུ་པ་ཡང་ཡང་
བྱུང་ཡང་ཞལ་གྱིས་མ་བཞེས། དེ་རྗེས་ཞྭ་ལུ་མཐིལ་དང་རི་ཕུག་གི་
བླ་མ་རྣམས་ཀྱིས་ཡང་བསྐྱར་ནན་གྱིས་བསྐུལ་བར་བརྟེན། ཆུ་རྟ་
ལོ་ལ་ཞྭ་ལུར་ཕེབས་ཏེ་དགོན་གྱི་ཁྲི་ཐོག་ཏུ་བཞུགས། ཨོ་རོད་དཔོན་
འཁོར་རྣམས་བྱུང་ནས་ལུས་དང་ལོངས་སྤྱོད་ཕུལ་ནས་བསྙེན་རྫོགས་
ཀྱི་སྡོམ་པ་ཞུས། བདག་ཉིད་ཆེན་པོའི་ལུང་རིགས་ཀྱི་ཡོན་ཏན་ཕུལ་
དུ་བྱུང་བའི་གྲགས་པ་རྒྱ་མཚོའི་གོས་ཅན་ཡོངས་སུ་ཁྱབ་པས་སེ་ཆེན་
• 313 •



ཆོས་རྗེའི་མདུན་གོང་མས་དད་འདུན་གྱི་སྤུ་ལོང་གཡོ་བའི་ཡི་གེ་་་
དང་། རིན་པོ་ཆེ་སྣ་ཚོགས་ཀྱི་འབུལ་བ་གྱ་ནོམ་པ་ཕུལ། དེ་མཇུག་
ཁལ་ཁའི་རྒྱལ་པོ་ཨུས་ཇིང་འབྱོར་ནས་རྣམ་གྲངས་དུ་མའི་འབུལ་བ་
དང་སྦྲགས་དད་སེམས་རབ་ཏུ་འབར་བར་སྡེ་དམངས་ཀྱིས་གེགས་་་་
བྱེད་ཀྱི་འཆིང་བས་བཅིངས་ཀྱང་། སྙིང་སྟོབས་ཀྱི་མཚོན་ཆས་དུམ་
བུར་བཅད་དེ་བདག་ཉིད་ཆེན་པོ་འདིའི་དྲུང་ནས་རབ་བྱུང་དགེ་་་
ཚུལ་གྱི་སྡོམ་པ་བླངས།
རྒྱལ་བ་རིན་པོ་ཆེ་རྒྱ་ནག་ཏུ་ཕེབས་ཁར་དུས་སྒོ་བསྒྲིགས་་་་
པ་བཞིན་ན་ཀ་མར་མཇལ་འཛོམས་བྱུང་། ལོ་སྔོན་མར་སོག་པོ་
འགའ་ཞིག་དང་། ཁམས་པ། དྭགས་ཀོང་སོགས་བོད་དམག་རྣམས་
ལྷོ་ཕྱོགས་སུ་དཔུང་འཇུག་སྐབས་ས་སྐྱ་ཞབས་དྲུང་དང་། སྡེ་པ་སྐྱིད་
ཤོད་པ་དཔོན་གཡོག་བཅས་བར་ཆིངས་སུ་བྱོན་འདུག་ཀྱང་ཕན་་་་་
ཚུན་གཉིས་ཀྱིས་མོས་མཐུན་མ་བྱུང་བར་ལོ་འཁོར་ལ་ཐུག་ཙམ་བར་
དཔུང་མ་གྱིས། བདག་ཉིད་ཆེན་པོ་འདིས་སྡེ་པ་ཕྱག་མཛོད་པ་
དང་། འབྲུག་པ་གདུང་རྒྱུད་རིན་པོ་ཆེ་དམག་དཔོན་བཅས་སོ་སོར་
དངོས་ པོའི་ སྐྱེས་དང་སྦྲགས་བར་ཆིངས་བྱེད་པར་མི་སྣ་ཆེད་་་་་་
བརྫོངས་མཛད། དངོས་པོའི་རྣམ་གཞག་ལ་མ་ལྟོས་པར་ཕན་ཚུན་
གཉིས་ཀས་གསན་དགོངས་རྣམ་པར་དག་པ་མཛད་ནས་སྐྱེ་བོ་་་་
ཐམས་ཅད་མེ་དཔུང་གི་ཁྲོད་ནས་ཐར་བ་ལྟ་བུའི་སྤྲོ་བ་ཚད་མེད་་་་་་
• 314 •



ཐོབ། དེ་ནས་རྒྱ་ནག་གི་མི་སྣ་ཤེས་རབ་བླ་མ་སོགས་བྱོན་ནས།
མཁར་སྔོན་པོར་རི་ཁྲོད་ཀྱི་སྡེ་གསར་དུ་འཛུགས་པ་ཁྲིམས་སུ་བཅའ་
བའི་ཡི་གེ་དགོས་ཚུལ་བྱུང་བས་རྒྱལ་བའི་གསུང་རབ་དང་མཐུན་་་་
པའི་བཅའ་ཡིག་མདོར་བསྡུས་ཤིག་ཀྱང་བརྩམས་པར་མཛད།
དབེན་དགོན་དུ་ཀ་བ་ཉི་ཤུ་རྩ་བཞིའི་གཙུག་ལག་ཁང་་་་་
གསར་དུ་བསྐྲུན། རྒྱལ་བའི་བཀའ་འགྱུར་གླེགས་བམ་རེར་གསེར་ཞོ་
སུམ་ཅུ་སོ་དྲུག་རེ་ལས་བསྒྲུབས་པའི་བཀའ་འགྱུར་ཆ་ཚང་བཞེངས་་
ཏེ་གཙུག་ལག་ཁང་དུ་བཞུགས་སུ་གསོལ་བ་སོགས་རླབས་ཆེན་གྱི་་་༌་
མཛད་པ་འཕྲིན་ལས་ལ་བརྟེན། བོད་སོག་གི་སྐྱེ་བོ་གྲངས་ལས་
འདས་པས་རང་རང་གི་དད་པའི་རྟེན་རྫས་ཕུལ་བའི་དངོས་པོ་་་་
རྣམས་བདག་གིར་མི་འཛིན་པར་བསྟན་འགྲོའི་དོན་དུ་དགོན་སྡེ་་་་
དང་གཙུག་ལག་ཁང་ཉམས་གསོ་གསར་སྐྲུན་དང་སྐུ་གསུང་ཐུགས་
རྟེན། མཆོད་པའི་རྫས་སྣ་མང་ཕུན་སུམ་ཚོགས་པ་བཞེངས་པ་ནི་རེ་
རེ་བཞིན་བརྗོད་པར་མ་སྤོབས། ཆོས་འབྲེལ་ཐོབ་པའི་སློབ་མ་ནི་
རྒྱལ་བ་ཡོན་ཏན་རྒྱ་མཚོ་དང་། རྒྱལ་བ་ངག་དབང་རྒྱ་མཚོ། རིན་
པོ་ཆེ་སངས་རྒྱས་ཡེ་ཤེས། སྒམ་པོ་སྤྲུལ་སྐུ། སེ་ཆེན་ཆོས་རྗེ། སྟོང་
འཁོར་སྤྲུལ་སྐུ། སྐྱིད་ཤོད་ཞབས་དྲུང་ཆོས་རྗེ་སོགས་མཁས་པའི་
དབང་པོ་ཇི་སྙེད་ཅིག་ཡོད།
རབ་བྱུང་བཅུ་གཅིག་པའི་ཆུ་སྟག་（༡༦༦༢）ལོར་དགུང་
• 315 •



གྲངས་དགུ་བཅུ་གོ་དྲུག་ཏུ་ཕེབས་སྐབས་ཞི་བར་གཤེགས།
ཁོང་གི་གསུང་ནི། རང་རྣམ་དང་དྲིས་ལན། དཀར་
ཆག་དང་ཆོ་ག་སྣ་ཚོགས་བཅས་པོ་ཏི་ཀ་ནས་ཅའི་བར་པོད་ལྔ་་་་
བཞུགས་སོ།།
ས་སྐྱ་ངག་དབང་ཆོས་གྲགས་ཀྱི་
རྣམ་ཐར་མདོར་བསྡུས།
ངག་དབང་ཆོས་གྲགས་ནི་གཙང་དཔལ་ལྡན་ས་སྐྱའི་ནུབ་
བྱང་གི་ཕྱོགས་སུ་ལེ་དབར་བཅུ་གཉིས་ཙམ་གྱི་སར་སེམས་ཆེར་ཞེས་
བྱ་བའི་ཡུལ་དུ། ཡབ་གསོ་བ་རིག་པ་སོགས་ལུགས་གཉིས་ལ་
མཁྱེན་སྤྱན་ཡངས་པ་སྨན་པ་ཕུན་ཚོགས་ཞེས་པ་དང་། ཡུམ་ཕན་
ཐོགས་ སྐྱིད་ གཉིས་ ཀྱི་ སྲས་ སུ་ རབ་ བྱུང་ བཅུ་ པའི་ ཆུ་ སྤྲེལ་་་་་
（༡༥༧༢）ལོའི་ཟླ་བ་བཅུ་གཉིས་པར་འཁྲུངས།
བྱིས་པའི་དུས་ཀློག་སྦྱོར་སོགས་སྦྱངས། དགུང་ལོ་བཅུ་
གཅིག་པར་ཡབ་དང་ལྷན་ཅིག་ཆོས་འཁོར་ལྷུན་པོར་ལོ་གཅིག་ཙམ་་
བཞུགས་རིང་བཤེས་གཉེན་མཁན་པོ་ངག་དབང་གྲགས་པའི་མདུན་
• 316 •



ཆོས་འགའ་ཞུས། སྐུ་ཞང་དྲིན་ཆེན་ཞིག་ཡོད་པ་དེས་གྲོགས་མཛད་
དེ་ཐུབ་བསྟན་ཡངས་པ་ཅན་གྱི་ཆོས་གྲྭར་ཞུགས། སྤྱན་སྔ་དཀོན་
མཆོག་རྒྱ་མཚོའི་དྲུང་དུ་དགེ་ཚུལ་བསྒྲུབས། མཚན་ངག་དབང་ཆོས་
གྲགས་ཞེས་པ་བསྩལ། སྤྱན་སྔ་བགྲེས་པ་ངག་དབང་ཆོས་གྲགས་
ལ་ཀྱེ་རྡོར་སོགས་ཀྱི་དབང་ཞུས། ཐུབ་བསྟན་ཚོགས་ཆེན་གྱི་སློབ་
དཔོན་དབང་ཕྱུག་དཔལ་བཟང་དགེ་རྒན་གྱི་གཙོ་བོར་བསྟེན་ནས།
ཕར་ཚད། དབུ་མ། ། འདུལ་མཛོད། བཤེས་སྤྲིངས། སྤྱོད་
འཇུག་སོགས་གཞུང་ལུགས་མང་པོར་ཐོས་བསམ་མཐིལ་ཕྱིན་མཛད།
དགུང་ལོ་བཅོ་བརྒྱད་པར་དཔལ་ལྡན་ས་སྐྱར། ཚད་མ་
རིག་གཏེར་རང་འགྲེལ་གྱི་རྒྱུགས་ཕུལ། ཀུན་གྱིས་ལེགས་སོའི་མེ་
ཏོག་གཏོར།
དགུང་ལོ་བཅུ་དགུ་པར་གདན་ས་ཆེན་པོ་དཔལ་ལྡན་ས་སྐྱ་
དང་ངམ་རིང་ཆོས་སྡེ་སོགས་སུ་རབ་འབྱམས་གྲྭ་སྐོར་ལ་བྱོན། སྔ་ན་
མེད་པའི་ལེགས་བཤད་ཀྱི་དགའ་སྟོན་རྒྱ་ཆེར་སྤེལ་བས་མཁས་པའི་
གྲགས་པ་དབུས་གཙང་ཀུན་ཏུ་ཁྱབ། མང་མཁར་རི་བོར་སློབ་
བཤད་ནོར་བུ་གླིང་གི་དབེན་གནས་སུ་བྱོན་ཏེ། མཁས་དབང་ཀླུ་
སྒྲུབ་རྒྱ་མཚོའི་ཞབས་ལ་ཡུན་རིང་བསྟེན་ནས་གསང་སྔགས་ཀྱི་ཆོས་་
རྒྱ་ཆེར་གསན་ཅིང་། ཁྱད་པར་དཔལ་ལྡན་ས་སྐྱའི་ཡབ་ཆོས་མན་
ངག་དང་བཅས་པ་རྫོགས་པར་གསན། ཀླུ་སྒྲུབ་རྒྱ་མཚོ་ནི་ཁོང་གི་
• 317，



བཀའ་ཆོས་ཞུ་ཡུལ་གྱི་བླ་མ་གཙོ་བོ་ཞིག་ཏུ་གྱུར།
དགུང་ལོ་ཉེར་དགུ་པར། ཀརྨ་པ་ཞྭ་དམར་སྤྲུལ་པའི་སྐུ་
ཆོས་ཀྱི་དབང་ཕྱུག་འཁོར་ཚོགས་རྒྱ་མཚོ་ལྟ་བུ་དང་བཅས་གཙང་་་་་
ངམ་རིང་ཆོས་སྡེ་ཆེན་པོར་ཆིབས་ཀྱི་ཁ་ལོ་བསྒྱུར་བ་ན། བྱང་པ་
རྒྱལ་པོ་མཆོད་ཡོན་བཀའ་བགྲོས་ཏེ། ཁོང་དགུང་ན་གཞོན་ཡང་སྐུ་
ཡོན་ཆེ་བས་ལས་ཆེན་སློབ་དཔོན་དུ་བསྐོས་པས། ཁོང་གིས་ཀརྨ་
པར་སྣེ་ལེན་དང་ཆོས་ཀྱི་བགྲོ་གླེང་ཡང་མཛད། ཞྭ་དམར་སྤྲུལ་སྐུས་
ཐུགས་དགྱེས་པ་ཆེན་པོས་བསྟོད་མངགས་མཛད། དེ་ནས་ས་སྐྱ་
སྔགས་འཆང་མཐུ་སྟོབས་དབང་ཕྱུགས་བསོད་ནམས་ཆོས་འཕེལ་གྱི་
ཞབས་དྲུང་དུ་དབང་ལུང་མན་ངག་བཅས་གསང་སྔགས་ཀྱི་ཟབ་་་་་
ཆོས་མཐའ་ཡས་པ་གསན།
དགུང་ལོ་སུམ་ཅུ་པར་མཁན་ཆེན་ལུང་རིགས་དབང་ཕྱུག་་་
ལ་ལམ་འབྲས་ཆ་ཚང་གསན། སྔོན་བསྙེན་རྫོགས་ཀྱི་སྡོམ་པ་ཡང་
མཁན་ཆེན་དེ་ཉིད་ལས་བླངས། དེ་ནས་འདར་རྣམ་རྒྱལ་སྟག་རྩེར་
ཞལ་ངོ་རྣམས་ཀྱི་དབུ་བླར་གྱུར། ཞལ་ངོ་དེ་དག་གིས་ཞབས་ཏོག་
ཕུལ་ཕྱིན་མཛད་ཅིང་སྦྱིན་བདག་གཙོ་བོར་གྱུར།
དགུང་ལོ་སོ་ལྔ་པ་མེ་རྟ་ལོར་བསམ་འགྲུབ་དགོན་གསར་དུ་
སྐྱེས་ཆེན་བློ་གྲོས་རྒྱལ་མཚན་གྱི་གདན་སར་བཞུགས། དེ་ནས་
བཟུང་སྐུ་མ་འདས་བར་དགོན་དེའི་བདག་པོ་མཛད།
• 318，



དགུང་ལོ་སོ་དགུ་པ་ལྕགས་ཁྱི་ལོར་དབྱར་ཆོས་སྐབས་བྱང་
པ་དཔོན་ནས་ཁོང་ཐུབ་བསྟན་ཡངས་པ་ཅན་གྱི་ཆོས་གྲྭར་མུས་པ་་་་
རབ་འབྱམས་པ་ཐུགས་རྗེ་དཔལ་གྱི་གདན་ཁྲིར་བསྐོ་བཞག་གནང་།
ལོ་དྲུག་རིང་དེར་འཆད་ཉན་རྒྱུན་མི་ཆད་པར་མཛད། ཆོས་ལུགས་
རིས་མེད་ཀྱི་སློབ་མ་མཁས་པ་མང་པོ་སྤེལ། །
དགུང་ལོ་ཞེ་གསུམ་པ་ཤིང་སྟག་（༡༦༡༤)ལོར། མཁས་
གྲུབ་ཆེན་པོ་འགྱུར་མེད་བདེ་ཆེན་ཞབས་དྲུང་དུ་བྱོན་ནས། དཔལ་
ལྡན་ཤངས་པ་བཀའ་བརྒྱུད་ཀྱི་ཟབ་ཆོས། ནི་གུ་ཆོས་དྲུག་དང་།
ཕྱག་རྒྱ་ཆེན་པོ། ལམ་ཁྱེར་རྣམ་གསུམ་སོགས་བཀའ་ལུང་ཡོངས་
རྫོགས་གསན།
དགུང་ལོ་ལྔ་བཅུ་པར་རྩེ་གདོང་དཔོན་གྱིས། རྩེ་གདོང་དུ་
གདན་དྲངས་ནས། རྩེ་གདོང་དཔོན་གདུང་བརྒྱུད་བཅས་པར་ཟབ་
ཆོས་རྒྱ་ཆེར་གནང་ཞིང་སྔ་ཕྱིར་རྩེ་གདོང་དུ་ཐེངས་གསུམ་ཟབ་ཆོས་
བསྩལ་བར་ཕེབས།
དགུང་ལོ་རེ་དགུ་པ་ལྕགས་འབྲུག་ལོར་ཚར་ཆེན་གྱི་གདན་
ཁྲིར་ཕེབས། མདོར་ན་སྐབས་དེའི་ས་སྐྱ་པའི་དཔོན་ཆེན་དང་
མཁན་པོ་ཁྱད་པར་གདུང་བརྒྱུད་ཀུན་དགའ་བསོད་ནམས་ལྷུན་གྲུབ་
སྐུ་མཆེད་སོགས་ཆེ་དགུའི་དབུ་བླར་བཞེས་ཏེ་ལམ་འབྲས་ཚར་མང་་་
པོ་དང་། ས་སྐྱའི་ཟབ་ཆོས་ཡུན་རིང་གནང་བ་དང་། དགེ་ཚུལ་
• 319 •



དང་དགེ་སློང་གི་བསླབ་སྡོམ་མང་པོ་བསྩལ་བ་སོགས་རྣམ་དཀར་་་་་
དགེ་བའི་ཚོགས་རྒྱ་ཆེར་སྤེལ་ཞིང་། བར་བར་རྣམས་སུ་བཅད་རྒྱུ་
མཛད་ནས་གསང་སྔགས་གཟབ་མོའི་ཉམས་ལེན་ཡང་ལན་མང་་་་་་
མཛད།
རྗེས་རབས་རྣམས་ལ་ཕན་པའི་དོན་དུ་གསུང་རྩོམ་མཛད་་
པའི་སྐོར་ལ་ཁོང་གི་སློབ་མ་ངག་དབང་བསོད་ནམས་རྒྱལ་མཚན་་་་་
གྱིས་ཁོང་འདས་ནས་ལོ་གསུམ་འདས་པ་ཆུ་ལུག་ལོར་བརྩམས་པའི་་
རྣམ་ཐར་བྱིན་རླབས་ཆུ་རྒྱུན་ལྟར་ན། ཚད་མ་རིག་གཏེར་གྱི་རྣམ་
བཤད་ཤོག་གྲངས་ཉིས་བརྒྱ་ལྷག་ཡོད་པ་དང་། ཕར་ཕྱིན་གྱི་སྤྱི་དོན་
དགོངས་པ་རབ་གསལ། དབུ་མ་འཇུག་པའི་སྤྱི་དོན་ཐེག་མཆོག་
སྣང་གསལ། འདུལ་བའི་སྤྱི་དོན་ཆེན་མོ་ཐུབ་བསྟན་རྒྱས་པའི་ཉིན་
བྱེད། མངོན་པ་མཛོད་ཀྱི་སྤྱི་དོན་ཤེས་བྱའི་གསལ་བྱེད་སོགས་
མདོའི་སྐོར་ཤིན་ཏུ་མང་པོ་ཡོད་པ་དང་། སྔགས་ཀྱི་སྐོར་བརྟག་པ་
གཉིས་པའི་འགྲེལ་པ། ཀྱེ་རྡོར་དང་བདེ་མཆོག རྡོ་རྗེ་འཇིགས་
བྱེད། གསང་འདུས་སོགསཀྱི་རྣམ་བཤད། ལམ་འབྲས་ཁྲིད་ཡིག་
སོགས་མང་པོ་དང་། ཐུགས་རྗེ་དཔལ་གྱི་རྣམ་ཐར་དང་། མཁན་
ཆེན་དབང་ཕྱུག་དཔལ་བཟང་གི་རྣམ་ཐར་སོགས་གསུང་ཁྱོན་སྡོམ་་་
པོ་ཏི་བཅུར་ལོང་བ་ཡོད་པར་བཤད། མི་རིགས་དཔེ་མཛོད་ཁང་དུ་
བྲིས་མ་པོད་གསུམ་དང་། པང་མ་པོད་གཅིག་བཅས་ཁྱོན་སྡོམ་
• 320



པོད་བཞི་བཞུགས།
དགུང་ལོ་སུམ་ཅུ་ནས་བདུན་ཅུའི་བར་ལོ་བཞི་བཅུའི་རིང་
དམ་པའི་ཆོས་འཆད་ཉན་ཁོ་ན་ལ་ཐུགས་བརྩོན་མཛད་པས།
དད་ལྡན་གྱི་སློབ་མ། དཔལ་ས་སྐྱ་པ་སྔགས་འཆང་འཇམ་དབྱངས་
ཀུན་དགའ་བསོད་ནམས་དང་། སྤྱན་སྔ་ཚུལ་ཁྲིམས་འབར་གྱི་རྣམ་
འཕྲུལ་རྒྱལ་སྲས་ཀུན་དགའ་དོན་གྲུབ། ས་སྐྱ་པ་འཇམ་དབྱངས་
ཀུན་དགའ་བསོད་ནམས་ལྷུན་གྲུབ། བཀའ་བརྒྱུད་ཀྱི་མངའ་བདག་
སྒམ་པོ་ཕྱག་རྡོར་ནོར་བུ། རྗེ་དབོན་མགོན་པོ་བསོད་ནམས་མཆོག་
ལྡན། དྲུང་རམས་པ་ཆོས་དཀར་རྣམ་རྒྱལ་སོགས་མཁན་སློབ་གདན་
ས་པ་ཤིན་ཏུ་མང་པོ་དང༌། བྱང་བདག་པོ་ཀུན་དགའ་བསོད་ནམས་
སོགས་དཔོན་རིགས་མཁས་པའང་མང་པོ་བྱུང་ངོ༌།།
དགུང་ལོ་བདུན་ཅུ་པ་རབ་བྱུང་བཅུ་གཅིག་པའི་ལྕགས་་་་་
སྦྲུལ་( ༡༦༤༡)ལོའི་ཟླ་བ་གཉིས་པའི་ནང་བླ་བྲང་རྫོང་ནས།
གྲང་མོ་ཆེར་ལྷ་ཁང་གསར་བཞེངས་ཀྱི་ཞལ་བཀོད་ཆེད་དུ་ཕེབས།
བླ་བྲང་རྫོང་གི་ཕྱི་སྒོ་ནས་གཟིམས་སྤྱིལ་ལ་གཟིགས་ཏེ། ཁང་པ་
ཁྱེད་ཀྱི་ནང་ལ་སྡོད་རྒྱུ་སྐྱིད་པོ་བྱུང་། ཆོས་ཀྱང་མང་པོ་བཤད་རྒྱུ་
བྱུང་། སྒོམ་ཉམས་ལེན་ཡང་དགའ་མོ་བྱུང་། ཁང་པ་ཁྱེད་ག་ལེར་
བཞུགས་ཤིག་གསུངས་ཀྱང་ཕྱག་གཡོག་རྣམས་ལ་དོགས་པ་གཏན་་་་
ནས་མ་བྱུང་འདུག དེ་ནས་གྲང་ཆེན་དུ་ཕེབས་ཏེ་ཕྱག་མཛོད་ལ།
: 321 •



ད་ལོ་མཁར་ལས་བྱས་སྟབས་ ཁྱེད་ལ་དཀའ་ངལ་ཡོང་རྒྱུ་རེད་་་་
གསུངས། དེ་ནས་ཅུང་ཟད་བསྙལ་བའི་ཚུལ་བསྟན་ནས་ཟླ་བ་བཞི་
པའི་ཚེས་བརྒྱད་ཉིན་ཞལ་འདོན་གསུང་བཞིན་པར་ཞིང་ཁམས་་་་་
གཞན་དུ་གཤེགས། ཚེས་བཅུ་གཉིས་ཉིན་བཤེས་གཉེན་མཁན་པོ་
མཐའ་ཡས་དང་། ཐུགས་སྲས་དཀར་ལེབ་སློབ་དཔོན་བཅས་ཀྱིས་
སྐུ་གདུང་མེ་མཆོད་ཕུལ་ཞིང་། ལྷ་ཁང་གསར་པའི་ནང་སྐུ་འདྲ་གཟི་
འོད་འབར་བ་ཞིག་བཅས་བཞེངས་སོ།།
གོང་གསལ་ནི་ཁོང་གི་སློབ་མ་ངག་དབང་བསོད་ནམས་་་་་
རྒྱལ་མཚན་གྱིས་རབ་བྱུང་བཅུ་གཅིག་པའི་ཆུ་ལུག་（༡༦༤༣）ལོའི་
ཟླ་བ་བདུན་པར་བརྩམས་པའི་ངག་དབང་ཆོས་ཀྱི་གྲགས་པའི་རྣམ་་
ཐར་བྱིན་རླབས་ཀྱི་ཆར་རྒྱུན་དད་པའི་དབྱར་མཚོ་རྒྱས་བྱེད་ལ་གཙོ་
བོར་བརྟེན་ནས་བསྒྲིགས་པ་ཡིན།།
རྗེ་བཙུན་ཏཱ་ར་ན་ཐའི་རྣམ་ཐར་
མདོར་བསྡུས།
རྭ་ཡི་རུས་བརྒྱུད་དུ་གྲགས་པའི་རྗེ་བཙུན་ཏཱ་ར་ན་ཐ་ནི།
དབུས་དང་གཙང་གཉིས་ཀྱི་མཚམས་དབུས་ཀྱི་ཁོངས་སུ་ཇོ་མོ་ཁ་
• 322 •



རག་དང་ཉེ་བའི་སར། ཆོས་རྗེ་ཀུན་དགའ་སེང་གེས་བཏབ་པའི་
ཆོས་འཁོར་སྡིངས་ཀྱི་དགོན་གནས། འབྲང་ཞེས་པའི་ཡུལ་དུ། ཡབ་
རྣམ་རྒྱལ་ཕུན་ཚོགས་དགུང་ལོ་ཞེ་དྲུག་པ་དང་། ཡུམ་རྡོ་རྗེ་བུ་
དགའ་དགུང་ལོ་བཅུ་དགུ་པ་གཉིས་ཀྱི་སྲས་སུ། རབ་བྱུང་བཅུ་པའི་
ཤིང་ཕག་（༡༥༧༥）ལོའི་ཟླ་བ་དྲུག་པའི་ཚེས་བརྒྱད་ཀྱི་ཉི་མ་རྩེ་་་་
ཤར་ལ་སྐུ་བལྟམས་སོ།།
བལྟམས་མ་ཐག་པའི་དུས་སུ་གྲོད་བུས་གཡོགས་པའི་རྣམ་་
པ་ཅན་དུ་ཡོད་པས། མེས་པོས་ལྡེ་མིག་གིས་གྲོད་བུའི་རྒྱ་དྲལ་བ་
སོགས་ཀྱི་རྟེན་འབྲེལ་མཛད། སྐབས་དེར་ཁྱེའུ་སྐྲ་དཀར་པོ་ཡེང་
ཡེང་བ་ཞིག་ཡོད་པས། མེས་པོས་ཁྱེའུ་སྐྲ་དཀར་པོ་འདིའི་རིགས་ལ་
ཤེས་རབ་ཆེན་པོ་ཡོང་བས། གྲིབ་ཀྱིས་མ་བསྒྲིབས་པར་གྱིས་
གསུངས། མིང་སྲི་གཅོད་རྡོ་རྗེ་བཏགས། །
དགུང་ལོ་གཉིས་པ་ཙམ་ལ། འཁྲུ་ནད་དྲག་པོས་བཏབ་སྟེ་
སྣའང་ཞོམ་ཞིང་། ཕལ་ཆེར་འཆི་བར་ཉེ་བ་ན། ཨ་ཁུས་སྨན་བཅོས་
མཛད་དེ་རིམ་གྱིས་དྭངས། འོན་ཀྱང་ལོ་འགའི་བར་སྨྲ་བ་ཉུང་བས་
ཀུན་གྱིས་ལྐུགས་པ་ཞིག་ཡོང་ངམ་སྙམ་པ་བྱུང་། །
དགུང་ལོ་བཞི་པར་ཕེབས་པ་ན། སྨྲ་ཤེས་པར་གྱུར་ཅིང་
རྒྱུན་དུ་ང་བླ་མ་ཀུན་དགའ་གྲོལ་མཆོག་ཡིན། ཉེ་གནས་དཔལ་
འབྱོར་ཟེར་བ་ཞིག་ཡོད་ཟེར་བ་བྱུང་། བྱིས་པའི་བླ་རྡོལ་གྱི་གཏམ་
• 323•



དེ། ཡར་འབྲོག་ཁྲི་དཔོན་བསྟན་འཛིན་དབང་རྒྱལ་སོགས། ཀུན་
དགའ་གྲོལ་མཆོག་གི་ཡོན་བདག་བུ་ཆེན་རྣམས་ཀྱི་སྙན་ལམ་དུ་་་་
སོང་། དེ་དག་གིས་བསྐུལ་མའི་འོག་ཇོ་ནང་མཁན་པོ་ལུང་རིགས་རྒྱ་
མཆོས། ཇོ་ཁང་བླ་མ་ཀུན་དགའ་གྲོལ་མཚོག་གི་སྐྱེ་ཕྲེང་དུ་ངོས་
འཛིན་མཛད། །
ལོ་དེའི་ཟླ་བ་དགུ་པའི་ཚེས་ཉེར་ལྔར་བཏེག་སྟེ་ཇོ་དགོན་་་་
ཕྱོགས་སུ་བྱོན། ཡབ་ཡུམ་གྱིས་བཀྲ་ཤིས་བྲག་གི་བར་སྐྱེལ་མ་མཛད་
དེ། རིམ་བགྲོད་ཀྱིས་རྒྱལ་རྩེར་སླེབས། དེར་ཟླ་ཕྱེད་བཞུགས་རིང་
མཁས་གྲུབ་སངས་རྒྱས་ཡེ་ཤེས་མཇལ། དེས་ཐུགས་དགྱེས་པ་ཆེན་
པོས་དུས་འཁོར་གྱི་དབང་ཞིག་ཀྱང་བསྩལ། དེ་ནས་རིམ་བཞིན་
གསེར་མདོག་ཅན་དུ་ཕེབས། ཞག་ལྔ་ཙམ་ནས་བཏེག་རི་ཁྲོད་ཆེན་
པོ་ཇོ་མོ་ནང་དུ་འབྱོར། ཕེབས་ལམ་དུ་ཟླ་བ་གཉིས་ཙམ་འགོར། མི་
རིང་བར་ཆོ་འཕྲུལ་དུས་ཆེན་ཚུགས། ཆོ་འཕྲུལ་དུས་ཆེན་གྲོལ་རྗེས་
རྡོ་རིང་པ་ཆེན་པོ་འཇམ་དབྱངས་ཀུན་དགའ་རྒྱལ་མཚན་དྲུང་དུ་་་
སྒྲོལ་དཀར་གྱི་རྗེས་གནང་ཐོག་མའི་རྟེན་འབྲེལ་དུ་ཞུས། དེ་མིན་གྱི་
དབང་དང་རྗེས་གནང་སོགས་མང་དུ་ཞུས། གཞན་ཡང་་རྗེ་བཙུན་
བྲག་སྟོད་པ་དང་། ཇོ་ནང་རྗེ་དྲུང་རིན་པོ་ཆེ་བཅས་ལའང་ལུང་
རྗེས་གནང་འགའ་ཞིག་ཞུས། ཡར་ལམ་ཡོན་བདག་རྣམས་ཀྱིས་ཕུལ་
བའི་དངོས་རྫས་སུམ་ཆ་ཙམ་སྨོན་འགྲོ་བར་ཕུལ་ཞིང་ཡོན་མཆོད་་་་
• 324 •



འབྲེལ་ཟབ་བྱས། འོན་ཀྱང་བརྗོད་གླེང་སྣ་ཚོགས་ལ་བརྟེན་ནས།
སྨོན་འགྲོ་བ་སྐུ་མཆེད་དང་འབྲེལ་བ་ལེགས་པོ་རང་མ་བྱུང་། །
དགུང་ལོ་དྲུག་པ་ལྕགས་ཕོ་འབྲུག་ལོའི་ཟླ་བ་དང་པོའི་ཚེས་
གཅིག་ལ་ཀློག་སློབ་པའི་དབུ་བཙུགས། སྦྱོར་ཀློག་ལོ་གཅིག་ལྷག་ལ་
མཐར་ཕྱིན། དེ་ནས་བློར་འཛིན་གྱི་དབུ་ཚུགས། གཏིང་སྐྱེས་ཆོས་
གྲྭར་ལོ་ཕྱེད་ཙམ་བཞུགས། དེ་ནས་སྟག་ལུང་རྫོང་བརྒྱུད་ཆོས་སྡེ་བླ་
བྲང་དཀར་པོར་ལོ་ཕྱེད་ལྷག་བཞུགས། སྐབས་དེའི་ལོ་གཅིག་ལྷག་
ལ་ཆོས་སྤྱོད་རྣམས་བློ་ལ་ཆུད་ཅིང་། དབང་རྗེས་གནང་སོགས་ཆོས་
བཀའ་དཔག་ཏུ་མེད་པ་ཐོབ། །
དགུང་ལོ་བརྒྱད་པ་ཆུ་ཕོ་རྟ་ལོའི་ཟླ་བ་དང་པོའི་ཚེས་ཉེར་་
ལྔར་ཇོ་དགོན་ཆོས་ལུང་དུ་ཕེབས། གསེར་མདོག་ཅན་གྱི་མཁན་
སློབ་རྣམས་དང་། ཇོ་ནང་པའི་སྒྲུབ་པ་མོ་ཀུན་ཁོང་མཇལ་བར་
ཡོང་། ཆོ་འཕྲུལ་དུས་ཆེན་སྐབས་སུ་ཚོགས་ལ་ཕེབས། མཁན་རིན་
པོ་ཆེའི་ཞབས་དྲུང་དང་། བླ་མ་འཇམ་དབྱངས་སོགས་ཀྱིས།
མཁས་དབང་བྱམས་པ་ལྷུན་གྲུབ་ཉིད་ནི་མཁས་བཙུན་གྱི་ཡོན་ཏན་་་
དང་ལྡན་ཞིང་། རྗེ་གོང་མའི་དངོས་སློབ་དྲི་མ་མེད་པ་ཡིན་པས།
ཁྱེད་ཀྱི་སློབ་དཔོན་དུ་བསྟེན་འོས་ཞེས་སློབ་དཔོན་དུ་བསྐོས། ཟླ་བ་
གཉིས་པའི་ཚེས་གཅིག་ཉིན་སློབ་དཔོན་གྱི་མདུན་དུ། ཚད་མ་
རིགས་གཏེར་བློར་འཛིན་གྱི་འགོ་བརྩམས། ཟླ་བ་ལྔ་ཙམ་ལ་བློར་
• 325 •



ཆུད། ཆོས་མཛད་ཀུན་རྒྱན་པ་སོགས་བྱང་སྟག་ལུང་དུ། སྟག་ལུང་
པ་ཀུན་དགའ་བཀྲ་ཤིས་རྒྱལ་མཚན་གདན་འདྲེན་དུ་མངགས། ཟླ་
བ་བདུན་པའི་ཚེས་བཅུ་བདུན་ཉིན་སྟག་ལུང་པ་ཆོས་ལུང་དུ་་་་
འབྱོར། ཁོང་གི་མདུན་ནས་བཀའ་གདམས་གླེགས་བམ་གྱི་ལུང་
ཞུས། ལོ་དེའི་ཟླ་བ་བརྒྱད་པའི་ཚེས་ལྔའི་སྔ་མོར་ཆོས་ལུང་བྱང་རྩེའི་
མཆོད་ཁང་གི་ཡང་ཐོག་ཏུ་ཕེབས་ཏེ། མ་ཆེན་ཆོས་ཡེ་པས་དབུ་སྐྲ་
བྲེགས་པ་སོགས་རབ་བྱུང་གི་རྟགས་མིན་པ་རྣམས་ཡོངས་སུ་དོར་་་་་
ནས། སྔ་དྲོའི་ཆུ་ཚོད་དགུ་པ་ཙམ་ལ་རྗེ་སྟག་ལུང་པ་ཆེན་པོའི་སྤྱན་
སྔར་རབ་བྱུང་དགེ་ཚུལ་གྱི་སྡོམ་པ་ཡང་དག་པར་མནོས། གོས་ངུར་
སྨྲིག་གི་རྒྱལ་མཚན་ལེགས་པར་མནབས་ཏེ་ཁྱིམ་ནས་ཁྱིམ་མེད་པར་་
རབ་ཏུ་བྱུང་ངོ༌། །དེ་ནས་མི་རིང་བར་རྗེ་སྟག་ལུང་པ་དཔོན་སློབ་
ཤར་ཕྱོགས་སུ་ཕེབས། འཇམ་དབྱངས་ཀུན་དགའ་རྒྱལ་མཚན་ལ།
ས་སྐྱ་དཀར་པོ་རྣམ་གསུམ་བཀའ་འབུམ་གྱི་ལུང་དང་། རྗེ་བཙུན་
གྲུབ་པའི་དབང་ཕྱུག་ལ་རས་ཆུང་སྙན་བརྒྱུད་ཀྱི་ཆོས་རྫོགས་པར་་་་་
ཞུས། རྟ་ལོའི་སྐེད་ཙམ་ནས་ཆོས་ལུང་དུ་བག་མི་ཕེབས་པའི་སྣང་བ་
ཤ་སྟག་འཆར་ཞིང་། རྨི་ལམ་སོགས་དམིགས་ལྟས་ངན་པ་འགའ་
བྱུང་བར་བརྟེན། སྨོན་འགྲོ་ཞལ་ངོ་དང་བསྡེབས་ཏེ་ཇོ་ནང་དུ་
ཕེབས། སྨོན་འགྲོ་བས་ཀྱལ་ཀའི་ཚུལ་གྱིས་ཁོང་ལ། འཇིག་རྟེན་མ་
ནུས་པའི་ཁར་ཆོས་ཀྱང་མ་ནུས་པ་ཞིག་འོང་བས། ཀུན་དགའ་མ་
• 326



ནུས་བཏགས་ན་ཡོང་བ་འདྲ་ཟེར། སླད་ནས་མིང་དེ་རྒྱུན་ཆགས་སུ་
གྱུར། སྐབས་དེར་ཡབ་འབྲང་ནས་ཕེབས་པ་མཇལ་ཞིང་མེས་པོ་
ཆོས་དབྱིངས་སུ་གཤེགས་པའི་གནས་ཚུལ་ཤེས། ཞྭ་ལུ་དང་སྣར་
ཐང་གཉིས་སུ་ཇ་འགྱེད་དང་། ཐང་ག་གསུམ་ཙམ་བཞེངས་ནས་
མེས་པོ་འདས་པའི་དགོངས་རྫོགས་བསྒྲུབས། །
དེ་ནས་ལོ་བདུན་ལྷག་རིང་། མཁན་པོ་ལུང་རིགས་རྒྱ་
མཚོ། སློབ་དཔོན་བྱམས་པ་ལྷུན་གྲུབ། ཇོ་ནང་རྗེ་དྲུང་སོགས་སློབ་
དཔོན་མང་པོར་བསྟེན་ནས་མདོ་སྔགས་ཀྱི་གཞུང་མང་པོ་བློར་་་་་
འཛིན་དང་གོ་བའང་ལེགས་པར་བྱུང༌། ཁྱད་པར་རྗེ་བཙུན་སྦས་
པའི་སངས་རྒྱས་བུདྡྷ་གུཥ་ནཱ་ཐའི་སྤྱན་སྔར་ཐེག་པ་བླ་མེད་ཀྱི་སྐོར་་་
དོགས་གྲོལ་མང་པོ་མཛད་ཅིང་། གསང་སྔགས་ཀྱི་གཞུང་ལ་གོ་བ་རྒྱ་
ཆེན་ཐོབ། བར་མཚམས་རྣམས་སུ་བསྙེན་མཚམས་སོགས་ཀྱང་
ཐེངས་འགར་བཞུགས། དབུས་སུ་མཇལ་སྐོར་ཐེངས་ཤིག་ཀྱང་
ཕེབས། ཡོས་ལོའི་ལོ་སྟོད་ལ་མཁན་པོ་ལུང་རིགས་རྒྱ་མཚོ་ཞི་བའི་
དབྱིངས་སུ་གཤེགས། བླ་མ་དྲན་པའི་གདུང་ཤུགས་ཀྱིས་མཆི་མ་
རང་དབང་མེད་པར་ཤོར། གསེར་གླིང་དུ་ཕེབས་ནས་སྐུ་གདུང་
ཞུགས་འབུལ་མཛད། །
དགུང་ལོ་བཅུ་བདུན་པ་ལྕགས་མོ་ཡོས་ཀྱི་ལོའི་ཟླ་བ་བཅུ་་་
གཅིག་པའི་ཚེས་བཅུ་བདུན་ཉིན། འཇམ་དབྱངས་ཀུན་དགའ་རྒྱལ་
• 327 •



མཚན་གྱིས་མཁན་པོ་དང་། སློབ་དཔོན་བྱམས་པ་ལྷུན་གྲུབ་ཀྱིས་
ལས་སློབ་མཛད་དེ། དགེ་འདུན་གྲངས་ཚང་དབུས་སུ་བསྙེན་
རྫོགས་ཀྱི་སྡོམ་པ་ཡང་དག་པར་མནོས།
དེ་ནས་དགུང་ལོ་སུམ་ཅུའི་བར་ལོ་བཅུ་གསུམ་རིང་དབུས་
ལྷ་ལྡན་དུ་ཐེངས་གཉིས་པ་ཕེབས་ནས་རིས་མེད་བླ་དཔོན་རྣམས་ལ་
དབང་རྗེས་གནང་སོགས་གསང་སྔགས་ཀྱི་དམ་ཆོས་མང་པོ་བསྩལ།
སྟག་ལུང་པ་དང་ཀརྨ་པ་ཞྭ་དམར་སྤྲུལ་པའི་སྐུ་སོགས་ལ་བཀའ་་་་་
བརྒྱུད་པའི་ཆོས་ཐེངས་མང་པོ་ཞུས། གཞན་ཡང་ས་སྐྱ་དང་དགེ་
ལྡན་པའི་ཆོས་སྐོར་ཡང་མང་པོ་ཞུས། རྗེ་དྲུང་འདས་རྗེས་ཇོ་ནང་
པའི་གདན་སར་བཞུགས་ཏེ་དགོན་རྒྱ་བསྐྱེད་དང་རྟེན་གསར་་་་་
བཞེངས་རྒྱ་ཆེ་བ་མཛད། རྒྱ་གར་ཤར་ཕྱོགས་ཀྱི་སློབ་དཔོན་ནིཊཱ་ཎ་
ཤཱི་ལ་གསང་སྔས་སྐོར་གྱི་དྲི་བ་མང་དུ་བྱས་པས་དོགས་གནད་མ་་་
པོ་གྲོལ། བྷང་ག་ལའི་པཎྜི་ཏ་པུཎ་ནནྡ་སྟེ་གང་བ་ཀུན་དགའ་ལས།
བྷ་ར་ཏ་དང་རཱ་མ་ཡ་ཎའི་གཏམ་རྒྱུད་སོགས་ཐོས། བར་བར་རྣམས་
སུ་བསྙེན་མཚམས་ཀྱང་ལོ་འགར་བཞུགས།
དགུང་ལོ་སོ་གཅིག་བཞེས་པ་ན། ཇོ་ནང་དུ་བཤད་འཁྲིད་
བཙུགས། དེ་དུས་ལྷ་རྩེའི་རྫོང་དཔོན་ཨེ་བདག་པོ་དང་། ནོར་རྒྱས་
པ་སྦྲེལ་མས་འཛིན་པའི་སྐབས་ཡིན། སྐབས་དེར་སོག་དམག་གཙང་
དུ་འཛུལ་ནས། གཙང་པའི་སྡེ་པ་ཀར་བསྟན་པར་རྒོལ་བའི་དུས་
• 328 •



ཟིང་ལངས། གཙང་གི་དགོན་སྡེ་མང་པོ་བཤིག་སྟེ། གསེར་ཆོས་
རྣམས་བསྡེབས་ནས་མེ་ལ་བཞུས། དམག་དཔོན་དང་བླ་དཔོན་
རྣམས་ཀྱིས་བགོ་བཤའ་བྱེད་པ་མཐོང་བས་ཁོང་ཡིད་སྐྱོ་བ་ཚད་མེད་
བསྐྱེད། ཇོ་ནང་དུ་དམག་སང་འོང་གནངས་འོང་གི་འཇིགས་པས་
མནར་ཡང་ཁྲིད་རྒྱུན་ཆད་མེད་པར་མཛད་ཐུབ་སོང་། །
ཁོང་གིས་གཙོ་བོར་གསང་སྔགས་ཀྱི་བཤད་པ་རྒྱ་ཆེན་་་་་་
མཛད་ཅིང་། སྐབས་དེ་ནས་ཇོ་ནང་གི་གྲུབ་མཐའི་རྩེར་སོན།
དགོན་གསར་སྐྲུན་དང་གསེར་ཟངས་ཀྱི་བྱམས་སྐུ་སོགས་རྟེན་ཁྱད་་་་
འཕགས་མང་དུ་བཞེངས་ཤིང་རབ་གནས་མཛད། ཇོ་ནང་བླ་བྲང་
གསར་དུ་བཏབ། ཁོང་དགུང་གྲངས་སོ་བརྒྱད་པར་བྲིས་པའི་རང་
རྣམ་དུ། རང་ཉིད་ལྟ་བ་མཆོག་ཏུ་འཛིན། སངས་རྒྱས་པའི་གྲུབ་
མཐའ་གཞན་རྣམས་ལ་དགྲར་ལྟ། མུ་སྟེགས་ལ་སོགས་པའི་མིང་
ཡང་ཐོས་སུ་མི་རུང་བ་སྐད་བྱེད་དེ། བློ་ཆུང་ཤེས་རབ་ཅན་དུ་རེ་བ་
ཡ་རེ་ཆ་སོགས་གསུངས་ནས་ཕྱོགས་རིས་ཅན་ལ་བཀྱོན་པ་མཛད་་་་
ཅིང་། རང་ཉིད་གྲུབ་མཐའ་ཀུན་ལ་ཕྱོགས་རིས་མེད་པར་མཛད། །
དགུང་ལོ་སོ་གཅིག་ནས་སོ་བརྒྱད་བར་ལོ་བརྒྱད་རིང་་་་་
བཤད་ཁྲིད་དང་ཇོ་ནང་དགོན་མ་ལག་ཞིག་གསོ་དང་གསར་བསྐྲུན།
ནང་རྟེན་གསར་བཞེངས། རིས་མེད་བླ་དཔོན་རྣམས་ལ་དམ་ཆོས་
སྤེལ་བ་སོགས་མཛད།
• 329 •



དགུང་ལོ་སོ་དགུ་པའི་ཟླ་བ་བཞི་པའི་ཚེས་བཅོ་ལྔར་ཡབ་་་
རྣམ་རྒྱལ་ཕུན་ཚོགས་སྐུ་གཤེགས། སྐྱོ་བ་ཚད་མེད་ངང་ནས་
དགོངས་རྫོགས་ལེགས་པར་བསྒྲུབས། ཡུན་མི་རིང་བར་སྙུན་གྱིས་
བཏབ་སྟེ་ཁྲག་མང་པོ་བསྐྱུགས། མགོ་ལུས་རུས་ཚིགས་ཐམས་ཅད་
ན། ལུས་ཟུངས་ཆུང་ཞིང་དང་ཁ་འགག་པ་དང་། རྟག་པར་མགོ་ཡུ་
འཁོར་བ་བཅས། ཡུན་རིང་ཙམ་ལྷུངས།
དགུང་ལོ་ཞེ་གཅིག་པ་རབ་བྱུང་བཅུ་པའི་ཤིང་མོ་ཡོས་ལོ་་་
ཟླ་བ་གསུམ་པའི་ཚེས་བརྒྱད་ལ་རྟག་བརྟན་དམ་ཆོས་གླིང་གི་གནས་
གཞི་གསར་དུ་བཏབ། གཙུག་ལག་ཁང་ཀ་བ་སུམ་ཅུ་སོ་བཞི་ཅན་གྱི་
རྨང་དྲུས། ཟླ་བ་གསུམ་རིང་སྡེ་པ་ནས་འུ་ལག་མང་པོས་རོགས་བྱེད་
དུ་གནང་།
དེ་ནས་གཙོ་བོར་མཆོད་གཞིས་པ་དང་གྲྭ་པ་རྣམས་ལ་་་་་
བརྟེན་ལོ་ལྔ་དྲུག་ཙམ་ལ་དགོན་པ་གཙུག་ལག་ཁང་དང་བཅས་པ་་་
བཞེངས་གྲུབ་ནས། བཤད་ཁྲིད་བཙུགས། གསང་སྔགས་ཀྱི་བཤད་
པ་ཐུན་མོང་མིན་པ་མང་པོ་སྤེལ། བལ་པོ་ནས་ལྷ་བཟོ་ཉི་ཤུ་ཙམ་
གདན་དྲངས་ནས་རྟེན་བཞེངས། སངས་རྒྱས་རབས་བདུན་གཙོས་
གསེར་ཟངས་ཀྱི་སྐུ་བརྙན་ཆེན་པོ་མང་པོ་བཞེངས། སྡེ་པ་ནས་
གསེར་དང་ཟངས་ཚོན་སོགས་གང་དགོས་གནང་། ཡིག་མཁན་ཆིག་
བརྒྱ་བརྒྱད་ཅུ་བཀུག་ནས། དགོངས་འགྲེལ་གྱི་བསྟན་བཅོས་འགྱུར་
• 330 •



རོ་ཅོག་འབྲིར་བཅུག པོ་ཏི་རེ་ལ་ཤོག་གྲངས་སུམ་བརྒྱ་དྲུག་ཅུ་རེ་
བྱས་ཏེ་པོ་ཏི་ཉིས་བརྒྱ་བྲིས། པོ་ཏི་རེའི་ཡོན་ནས་ཁལ་བརྒྱ་རེ་
གནང་། རྒྱ་གར་ཡུལ་དབུས་ནས་ཕེབས་པའི་བྲམ་ཟེའི་པཎྜི་ཏ་ཀྲྀཥྛ་
དང་བྲམ་ཟེའི་པཎྜི་ཏ་བ་ལ་བྷ་དྲ་བཅས་ལ་སྒྲ་དབྱངས་ཅན་མ་་་་་
སོགས་གསན་ཅིང་སྙན་ངག་སྐོར་སོགས་ཐུན་མོང་རིག་གནས་ལ་་་་་
གླེང་མོལ་མང་དུ་མཛད་དེ་སྒྲ་ལ་མཁས་པར་གྱུར། རྒྱ་དཔེ་མང་པོ་
བསྒྱུར།།
དགུང་ལོ་ཞེ་བརྒྱད་པར་ཡུམ་རྡོ་རྗེ་བུ་དགའ་རྟག་བརྟན་དུ་
གདན་དྲངས་ཏེ་མ་འདས་བར་དེར་བཞུགས་སུ་བཅུག སྐབས་དེར་
གཙང་གི་དགོན་སྡེ་མང་པོར་ཉམས་ཆག་བྱུང་ཞིང་དམག་འཁྲུག་་་་་
བྱུང་བའི་དུས་ཡིན་ཡང་། ཁོང་ནི་ཆོས་འཇིག་རྟེན་ཀུན་ལ་མཁས་པ་
ཞིག་ཡིན་པས། གོང་འོག་ཀུན་དང་མཐུན་ཞིང་དགོན་པ་ལེགས་
པར་བཞེངས་གྲུབ་པ་དང་བཤད་འཁྲིད་ཀྱང་འཕེལ་རྒྱས་སུ་གྱུར་་་་་
ཅིང་། སོག་པོའི་བླ་དཔོན་མང་པོས་ཀྱང་ཁོང་ལ་ཆོས་ཞུ་བ་དང་།
སྡོམ་པ་བླང་བ་སོགས་བྱས། སོག་པོའི་སློབ་མའང་མང་དུ་སྤེལ།
དགུང་ལོ་ང་དྲུག་པ་ལུག་གི་ལོའི་ཟླ་བ་བཅུ་པའི་ཚེས་ཉེར་་
གཅིག་ལ་ཞབས་ཚང་མ་སྐྲངས་ནས་ན་ཟུག་དྲག་པོ་བཞེས། སྐུ་ལུས་ .
ཡོངས་ལ་ཆུ་སེར་གྱི་འབྲུམ་བུས་ཁྱབ། ནད་རྙིང་རྣམས་ཀྱང་དུས་
གཅིག་ལ་ལངས། སྨན་དཔྱད་ཡུན་རིང་བྱས་པས་རིམ་གྱིས་དྭངས།
• 331 •



ཁོང་གི་གདན་ས་གཙོ་བོ་རྟག་བརྟན་དམ་ཆོས་གླིང་། ཕྱིའི་
ལྷ་ཁང་། ནང་གི་ལྷ་སྐུ་དང་གསུང་རབ་བཅས་ཕུན་སུམ་ཚོགས་པ་
བཞེངས་ཚར་ནས་དགུང་ལོ་དྲུག་ཅུ་པ་རབ་བྱུང་བཅུ་གཅིག་པའི་་་་
ཤིང་ཕོ་ཁྱིའི་( ༡༦༣༤)ལོར་ཆོས་སྐུ་ཡེ་ཤེས་ཀྱི་ངང་དུ་ཐིམས་སོ།།
ཏཱ་ར་ནཱ་ཐ་ཞེས་པ་ནི་སྒྲོལ་མའི་མགོན་པོ་ཞེས་པའི་དོན་ཏེ་
རྨི་ལམ་གྱི་ཉམས་སྣང་ལ་བརྟེན་ནས་རང་ཉིད་ཀྱིས་བཏགས་པར་་་་་
མངོན། །
ཁོང་གི་གསུང་ཆོས་ནི། ཇོ་ནང་རྟག་བརྟན་དགོན་གྱི་པར་
མ། ཀ་ནས་མའི་བར་པོ་ཏི་བཅུ་དྲུག་བཞུགས་སོ། །
ཤར་སྐལ་ལྡན་རྒྱ་མཚོའི་རྣམ་
ཐར་མདོར་བསྡུས།
རོང་བོའི་སྤྲུལ་སྐུ་ཤར་སྐལ་ལྡན་རྒྱ་མཚོ་ནི། མདོ་སྨད་
མཚོ་སྔོན་པོའི་ཕྱོགས་སུ། ཀ་རོང་དང་ཡ་རོང་སོགས་རོང་དགུའི་
ཆུ་ཕྲན་རྣམས་གཅིག་ཏུ་འདྲེས་ནས་བརྒྱུད་པའི་ས་རེབ་ཀོང་གསེར་་
ལྗོངས་སུ་གྲགས་པའི་ཡུལ་དུ། ཡབ་རོང་བོ་མཁར་འབུམ་རྒྱལ་ལ་
• 332 །



སྲས་སྤུན་མཆེད་བཞི་ཡོད་པའི་གསུམ་པ་རབ་བྱུང་བཅུ་པའི་མེ་ལུག་
（༡༦༠༧）ལོར་བལྟམས། མགར་རྩེ་ཤེས་རབ་ཉི་མའི་སྤྲུལ་སྐུ་ཡིན་
པར་གྲགས། །
བྱིས་པ་ལོ་བཞི་ལྔ་ཙམ་ནས་སྐུ་མཆེད་ཆོས་པ་རིན་པོ་ཆེའི་་
མདུན་ནས་ཡི་གེའི་ཕྱི་མོ་སྦྱོར་ཀློག་གི་དབུ་བཙུགས། དགུང་ལོ་
བདུན་པར་དགེ་བསྙེན་གྱི་སྡོམ་པ་བླངས། དགུང་ལོ་བཅུ་པར་རབ་
ཏུ་བྱུང་། མཚན་སྐལ་ལྡན་ཚོགས་གཉིས་གསོལ།
དགུང་ལོ་བཅུ་གཅིག་པ་མེ་སྦྲུལ་ལོར་ཡབ་སྲས་ལྷན་རྒྱུས་་་་
དབུས་གཙང་དུ་ཕེབས། དགའ་ལྡན་དགོན་པར་སྟག་ལུང་བྲག་པ་
མཇལ་ཞིང་དགེ་ཚུལ་གྱི་སྡོམ་པ་བླངས། མཚན་སྐལ་ལྡན་རྒྱ་མཚོར་
གསོལ། དགུན་ཁར་བྱང་རྩེའི་ཆོས་གྲྭར་ཞུགས། རྗེ་ཚུལ་ཁྲིམས་ཆོས་
འཕེལ་དང་། གཙང་པ་དཀའ་ཆེན་བློ་གྲོས་རྣམ་རྒྱལ་གཉིས་ཀྱི་
མདུན་ནས་ལོ་གསུམ་གྱི་བར་ཚད་མའི་བསྡུས་གྲྭ་སྦྱངས། རྒྱལ་རོང་
མཁས་གྲུབ་བསྟན་པ་དར་རྒྱས་བླ་མར་བསྟེན་ནས་ལོ་བདུན་གྱི་བར་
དབུ་མ་དང་། འདུལ་བ། མཛོད། ཚད་ལ་རྣམ་འགྲེལ་ཟུར་
བཀོལ་དང་བཅས་པར་ནན་ཏན་གྱིས་སྦྱངས།
དགུང་ལོ་ཉི་ཤུ་པ་མེ་སྟག་ལོར་དཔལ་ལྡན་གསང་ཕུར་་་་་
དཀའ་བཅུའི་གྲྭ་སྐོར་མཛད། ལོ་དེར་ལྷ་སའི་གཙུག་ལག་ཁང་དུ་
• 333 •



པཎ་ཆེན་བློ་བཟང་ཆོས་རྒྱན་སྤྱན་སྔར་བསྙེན་རྫོགས་ཀྱི་སྡོམ་པ་་་་
ཞུས། ཁྲི་པ་ཚུལ་ཁྲིམས་ཆོས་འཕེལ་དང་། དྭགས་པོ་བསོད་ནམས་
ཉི་མ་སོགས་བླ་མ་མང་པོ་བསྟེན་ནས་ཆོས་བཀའ་མཐའ་ཡས་པ་་་་
ཞུས། །
དགུང་ལོ་ཉེར་གཅིག་པ་མེ་ཡོས་ལོར་མཁས་གྲུབ་སངས་་་་་
རྒྱས་ཡེ་ཤེས་ཀྱི་སྤྲུལ་སྐུ་སོག་ཡུལ་དུ་འབྱོན་པ་དང་འགྲོགས་ཏེ་བྱང་་་་
ལམ་བརྒྱུད་མདོ་སྨད་དུ་ལོག རང་ཡུལ་རོང་བོའི་དགོན་པར་
གཅེན་པོ་ཆོས་པ་རིན་པོ་ཆེ་བློ་བཟང་བསྟན་པའི་རྒྱལ་མཚན་དང་་་་
མཇལ། རོང་བོ་བཀྲ་ཤིས་འཁྱིལ་གྱི་དགོན་པར་ཕེབས། ཀོའུ་པ་
ཆོས་རྒྱ་མཚོའི་མདུན་གསང་འདུས་ཀྱི་དབང་ཁྲིད་སོགས་གསན།
གཞན་ཡང་སྡེ་པ་བསྟན་འཛིན་བློ་བཟང་རྒྱ་མཚོ་དང་། འདན་མ་
ཚུལ་ཁྲིམས་རྒྱ་མཚོ་སོགས་དགེ་བའི་བཤེས་གཉེན་སུམ་ཅུ་སོ་གསུམ་་
ཙམ་བསྟེན་ནས་ཐུན་མོང་དང་ཐུན་མིན་གྱི་ཟབ་ཆོས་མང་པོ་་་་
གསན། མདོ་སྨད་ཁུལ་གྱི་དགོན་རྙིང་དང་། གནས་ཁྱད་པར་ཅན།
དབེན་གནས་བྱིན་རླབས་ཅན་སོགས་དགོན་གནས་བརྒྱ་ཕྲག་དུ་མར་
ཞབས་ཀྱིས་བཅགས་ཏེ་རྣལ་འབྱོར་ལ་བརྩོན་པར་མཛད། དགོན་
ཆེན་མང་པོར་བཤད་གྲྭ་གསར་འཛུགས་དང་། རོང་བོ་བཀྲ་ཤིས་
འཁྱིལ་དུ་དགུང་ལོ་ཞེ་གཉིས་པར་སྒྲུབ་སྡེ་གསར་དུ་བཙུགས།
དགུང་ལོ་ཞེ་དྲུག་པ་ཆུ་འབྲུག་ལོ་ལ་ཏཱ་ལའི་ལྔ་པ་རྒྱ་ནག་ཏུ་
• 334 •



ཕེབས་ལམ་མཚོ་ཁྲི་གཤོག་རྒྱལ་མོ་དང་ཉེ་བར་ཕོ་རོ་ཆུ་འགག་ལ་་་་
བྱོན་པ་མཇལ་ཞིང་དེར་ཡུན་རིང་ཙམ་བཞུགས་པའི་མདུན་ཟ་་་་
ཆོས་གསན་ཅིང་འབུལ་བ་རྒྱ་ཆེ་ཕུལ། །
དགུང་ལོ་ང་དྲུག་པ་ཆུ་སྟག་ལོར་པཎ་ཆེན་བློ་བཟང་ཆོས་་་
རྒྱན་དགོངས་པ་རྫོགས་པར་དགོངས་རྫོགས་རྒྱ་ཆེ་བསྒྲུབས། དགུང་
ལོ་རེ་གཅིག་པ་མེ་ལུག་ལོར་དགོན་པར་ཚེ་དཔག་མེད་ཀྱི་ལྷ་སྐུ་སྟོང་་
བཞེངས་པ་དང་རྟེན་གཞན་དག་ཀྱང་རྒྱ་ཆེན་པོ་བཞེངས། དཔོན་
ཇུ་ནང་པས་ཁོང་གི་མདུན་ཆོས་བཀའ་མང་པོ་ཞུས་ནས་ཡོན་བདག་
གཙོ་བོར་གྱུར། ཇུ་ནང་པས་རང་གི་མ་ཡུམ་འདས་པའི་དགོངས་
རྫོགས་ལ་དམིགས་ཏེ་གྲྭ་པ་བརྒྱ་ཐམ་པ་ཕུལ། དགོན་པར་རྟེན་དང་
བརྟེན་པ་གསར་སྐྲུན་སོགས་ལ་རོགས་རམ་ཤིན་ཏུ་རྒྱ་ཆེན་པོ་་་་
གནང་། སྤྱིར་རོང་བོ་དགོན་འདི་སྔོན་རྗེ་དོན་གྲུབ་རིན་ཆེན་གྱི་
དངོས་སློབ་བསམ་གཏན་རིན་ཆེན་གྱིས་གསར་དུ་བཏབ་པ་ཡིན་་་་་
ཡང་། དགོན་རྒྱ་བསྐྱེད་དང་བཤད་གྲྭ་དང་སྒྲུབ་གྲྭ་གསར་འཛུགས།
རྟེན་གསར་བཞེངས་སོགས་ཕལ་ཆེ་བ་ཁོང་གི་དུས་ནས་འཕེལ་རྒྱས་་
བྱུང་བ་ཡིན་ཞིང་། སྐབས་དེར་མདོ་སྨད་ཁུལ་གྱི་དགོན་པ་ཆེ་ཤོས་
ཀྱི་གྲས་ཤིག་ཡིན། དེ་དུས་བཅད་རྒྱ་བྱས་ནས་མཚམས་བཞུགས་
མཁན་ཡང་མང་དུས་ཉིས་བརྒྱ་རེ་ཙམ་ཡོད་པ་དང་དེ་དག་ལ་ཁོང་་་་
གིས་དབང་ལུང་ཁྲིད་དང་ཟབ་ཆོས་མན་ངག་གནང་བ་སོགས་ཆོས་་
• 335 •



ལྡན་གྱི་བྱ་བ་ཤ་སྟག་མཛད།
ལོ་མང་རིང་བཤད་གྲྭ་གསར་བཙུགས་རྣམས་སུ་འཆད་་་་་
ཉན་ཡུན་རིང་མཛད་དེ། སློབ་མ་མཁས་གྲུབ་གཉིས་ལྡན། དཔེར་
ན་རྒྱལ་ཚབ་བློ་བཟང་ཆོས་གྲགས། བྱ་བཏང་བློ་བཟང་རྒྱ་མཚོ། མ་
ཎི་བ་བསམ་གཏན་རྒྱ་མཚོ་སོགས་མང་དུ་སྤེལ།
ཏཱ་ལའི་བླ་མ་བསོད་ནམས་རྒྱ་མཚོ་ས་སྟག་（༡༥༧༨）ལོར་
ཨ་མདོར་ཕེབས་པ་ནས་བཟུང་རི་བོ་དགེ་ལྡན་པའི་བསྟན་པ་མ་་་
སྨད་དུ་དབྱར་མཚོ་ལྟར་འཕེལ་བའི་དབུ་ཚུགས། དེ་རྗེས་རྒྱལ་སྲས་
དོན་ཡོད་ཆོས་རྒྱ་མཚོས་ཤིང་སྦྲུལ( ༡༦༠༥）ལོར་དགོན་ལུང་དགོན་
བཏབ་པ་དང་། དེ་འབྲེལ་ཆུ་བྱི་( ༡༦༡༢）ལོར་སྐུ་འབུམ་དུ་ཆོས་རྗེ་
འོད་ཟེར་རྒྱ་མཚོས་གྲྭ་ཚང་བཙུགས་པ་སོགས་མདོ་སྨད་ཡུལ་གྲུ་མང་
པོར་དགེ་དགོན་གསར་བཏབ་དང་བཤད་གྲྭ་གསར་འཛུགས་བྱས་་་་
ཤིང་། ཁོང་ནི་དེའི་ནང་ནུས་པ་ཆེན་པོ་ཐོན་མཁན་ཞིག་ཡིན།
དེ་ལྟར་བཤད་སྒྲུབ་གཉིས་ཀྱི་སྒོ་ནས་བསྟན་པ་སྤེལ་བའི་བྱ་
བ་རྒྱ་ཆེན་མཛད་དེ། དགུང་ལོ་དྲུག་ཅུ་རེ་བཞི་པ་ལྕགས་ཁྱི་
(༡༦༧༠）ལོ་ནས་བཟུང་རོང་བོ་བཀྲ་ཤིས་འཁྱིལ་དུ་སྐུ་མཚམས་་་་་
དམ་པོར་བཅད། དགུང་ལོ་དོན་གཅིག་པ་རབ་བྱུང་བཅུ་གཅིག་
པའི་མེ་སྦྲུལ་(༡༦༧༧)ལོའི་ཟླ་བ་བདུན་པའི་ཚེས་དྲུག་གི་སྐྱ་རེངས་
• 336 •



ཤར་བ་ན་གཟུགས་སྐུའི་བཀོད་པ་ཆོས་དབྱིངས་སུ་བསྡུས་སོ། །
ཁོང་གི་གསུང་ནི། ཨ་མདོ་ཕྱོགས་ཀྱི་མཁས་པ་གོང་མ་དག་
གི་རྣམ་ཐར་སྣ་ཚོགས་དང་། མདོ་སྨད་དུ་དམ་ཆོས་དར་བའི་ལོ་
རྒྱུས། སྡོམ་པ་གསུམ་གྱི་རྩ་བ་དང་ཡན་ལག་གི་ཉེས་པ་རྣམས་ཀྱི་
འགྲེལ་བཤད་སོགས་རོང་བོ་བདེ་ཆེན་ཆོས་འཁོར་གླིང་གི་པར་མ་་་་
པོད་ཀ་པ་ནས་ང་པའི་བར་པོ་ཏི་བཞི་མི་རིགས་དཔེ་མཛོད་ཁང་དུ་་
བཞུགས་ཡོད།
གོང་གསལ་ནི། བྲག་དགོན་པའི་མདོ་སྨད་ཆོས་འབྱུང་
དང་། ཁོང་གི་དངོས་སློབ་བྱང་ཆུབ་ངག་དབང་བསོད་ནམས་ཀྱིས་
བརྩམས་པའི་རྣམ་ཐར་ཡིད་བཞིན་དབང་གི་རྒྱལ་པོ། རྗེ་རང་གི་
གསུང་མདོ་སྨད་ཨ་མདོའི་ཕྱོགས་སུ་བསྟན་པ་དར་ཚུལ་གྱི་ལོ་རྒྱུ་་་་
མདོར་བསྡུས་བཅས་ལས་བཏུས་ཏེ་བསྒྲིགས་པ་ཡིན།།
རྒྱལ་བ་ལྔ་པ་ངག་དབང་བློ་བཟང་རྒྱ་
མཚོའི་རྣམ་ཐར་མདོར་བསྡུས།
ཏཱ་ལའི་བླ་མ་སྐུ་ཕྲེང་ལྔ་པ་ངག་དབང་བློ་བཟང་རྒྱ་མཚོ་
• 337 •



ནི། བོད་ལྗོངས་ལྷོ་ཁ་ས་ཁུལ་འཕྱོངས་རྒྱས་འཕྱིང་བ་སྟག་རྩེར།
ཡབ་འཕྱོངས་རྒྱས་སྡེ་པ་བདུད་འདུལ་རྣམ་རྒྱལ་དང་། ཡུམ་ཡར་
འབྲོག་སྣ་དཀར་རྩེ་ས་སྐྱ་དཔོན་ཆེན་ཨ་ལེན་གྱི་རྒྱུད་པ་ཀུན་དགའ་་་
ལྷ་མཛེས་གཉིས་ཀྱི་སྲས་སུ། རབ་བྱུང་བཅུ་པའི་མེ་སྦྲུལ་
（༡༦༡༧)ལོ་ལ་སྐུ་བལྟམས།
སྐུ་ན་ཆུང་དུས་ནས་བྱིས་པའི་རོལ་རྩེད་ཀྱི་སྤྱོད་པ་མི་སུན་
པ་དག་ཡེ་ནས་མི་མཛད་པར་ཞི་དུལ་དང་། ཡིད་གཞུང་བ། གཞན་
ལ་སྙིང་རྗེ་ཆེ་བའི་ངང་ཚུལ་བཟང་པོས་དུས་བདའ་བར་མཛད། སྐུ་
རྩེད་ཀྱི་ཚུལ་མཛད་ནའང་ཆོས་འཆད་ཉན་གྱི་ཚུལ་དང་། དགོན་པ་
འདིང་བ་སོགས་ཁོ་ན་མཛད་དེ་ ཐ་མལ་གྱི་སྤྱོད་པ་ལས་རྒྱང་དུ་་་་་
བསྲིངས། གཞོན་ནུའི་ཉམས་མེད་པར་ཐུགས་སྒམ་ཞིང་བརླིང་ལ་
དཀྱེལ་ཆེ་བ་ཞིག་ཡོད།
དགུང་གྲངས་དྲུག་ཏུ་ཕེབས་པའི་ཆུ་ཁྱི་（༡༦༢༢）ལོར་་་་
བར་པཎ་ཆེན་སྐུ་ཕྲེང་བཞི་པ་བློ་བཟང་ཆོས་རྒྱན་དང་། གསང་ཕུ་
གླིང་སྨད་ཞབས་དྲུང་དཀོན་མཆོག་ཆོས་འཕེལ་གཉིས་ཀྱིས་རྭ་སྒྲེང་་་་
ཇོ་བོ་འཇམ་དཔལ་རྡོ་རྗེའི་སྤྱན་སྔར་བརྟག་ཞུ་མཛད་དེ་རྒྱལ་བ་སྐུ་
ཕྲེང་བཞི་པ་ཡོན་ཏན་རྒྱ་མཚོའི་མཆོག་སྤྲུལ་ཡིན་པར་ངོས་འཛིན་་་་་
བསྐྱངས། དེ་སྐབས་དགེ་ལུགས་པའི་སྦྱིན་བདག་ལྷ་བཙན་དང་།
• 338 •



ཧོང་ཐའི་ཇི། ཚ་བ་སྒང་པ་དཀའ་བཅུ་པ་སོགས་ཁམས་སོག་གི་མི་
སྣ་རྣམས་ནས་སྤྲུལ་སྐུ་ངོས་འཛིན་གྱིས་གདན་ཞུ་ཞུ་ཕྱོགས་སྐོར་་་
སྐབས་དེའི་དབུས་གཙང་གཉིས་ཀྱི་ཁྲིམས་བདག་གཙང་པ་སྡེ་སྲིད་་་་
ཕུན་ཚོགས་རྣམ་རྒྱལ་འདས་ནས་ལོ་གཉིས་སོང་བ་དང༌། དེའི་བུ་
ཀརྨ་བསྟན་སྐྱོང་ལོ་ངོ་དྲུག་ལས་སོན་མེད་སྟབས་དེར་ནང་བློན་་་་་
དབང་ཤུགས་ཆེ་བ་མགྲོན་གཉེར་བོང་གོང་པ་དང་། ཕྱི་བློན་སྒང་
ཟུག་པ་གཉིས་ཀྱིས་སྤྲུལ་སྐུ་དབུས་ལྷ་ལྡན་དུ་གདན་ཞུ་བྱ་རྒྱུར་དགག་
བྱའི་རྒྱུ་མཚན་སྣ་ཚོགས་ཤིག་ཕྲད་ཀྱང་། གདན་ཞུའི་མི་སྣ་རྣམས་
ཀྱིས་ཐབས་རྣམ་པ་ཅི་རིགས་ལ་བརྟེན་ནས། དབུས་ལྷ་ལྡན་དུ་
གདན་དྲང་རྒྱུར་དོན་དུ་གཉེར་བས་མཐར་འབྲས་སྤུངས་སུ་ཁྲི་་་་་
འདོན་ཆོག་པའི་བཀའ་འཁྲོལ་བྱུང་བ་བཞིན། སྐྱིད་སྨད་མཉེས་ཐང་
དུ་ཕྱག་མཛོད་བསོད་ནམས་རབ་བརྟན་དང་། སེར་འབྲས་ཀྱི་སློབ་
དཔོན་སོགས་མི་སྣ་དུ་མས་ཕེབས་བསུ་གཟབ་རྒྱས་དང་འབྲེལ་ཆུ་ཁྱི་
ཟླ་བ་གཉིས་པའི་ཚེས་བཅོ་ལྔ་ཉིན་ཆོས་སྡེ་ཆེན་པོ་དཔལ་ལྡན་འབྲས་
སྤུངས་ཀྱི་གདན་ཁྲིར་བཀོད།
དགུང་ལོ་བརྒྱད་ལ་སོན་པའི་ཤིང་བྱི་（༡༦༢༤)ལོར་པཎ་
ཆེན་བློ་བཟང་ཆོས་རྒྱན་གྱིས་མཁན་པོ་དང་། གླིང་སྨད་ཞབས་དྲུང་
འཇམ་དབྱངས་དཀོན་མཆོག་ཆོས་འཕེལ་གྱིས་སློབ་དཔོན་མཛད་དེ་
དགེ་ཚུལ་གྱི་སྡོམ་པ་བཞེས། མཚན་ངག་དབང་བློ་བཟང་རྒྱ་མཚོ་
• 339 •



འཇིགས་མེད་གོ་ཆ་ཐུབ་བསྟན་ལང་ཚོའི་སྡེ་ཞེས་གསོལ།
དགུང་ལོ་བཅུ་གཅིག་ཐོག་དགའ་ལྡན་ཁྲི་ཐོག་སོ་ལྔ་པ་་་་་
འཇམ་དབྱངས་དཀོན་མཆོག་ཆོས་འཕེལ་ཡོངས་འཛིན་དུ་བསྟེན་ཏེ་
གཞུང་ཆེན་མོ་བཀའ་པོད་ལྔ་ལ་ཕུ་ཐག་ཆོད་པའི་སློབ་གཉེར་རིམ་་་
བཞིན་མཛད། །
དགུང་ལོ་བཅུ་དྲུག་ཏུ་སོན་སྐབས་གྲྭ་སྐོར་མཚན་བཏགས་་
གནང་རྒྱུའི་ཐུགས་འདུན་བྱུང་ཡོད་ནའང་། ཕྱག་མཛོད་བསོད་
ནམས་རབ་བརྟན་ནས་མཚན་ཉིད་ཁོ་ནས་མ་འཐུས་པས་ད་དུང་སྐུ་
ཡོན་གཞན་དག་མུ་མཐུད་ནས་གསན་བཞེས་མཛད་དགོས་ལུགས་་་་
གསོལ་བ་བཞིན་མཁར་གྲོང་ཆོས་མཛད་ཀྱི་ས་ནས་ཡིག་གཟུགས་་་་་
ལེགས་པར་སྦྱངས་ཐོག ཕྱག་དཔེ་པོ་ཏི་སུམ་བརྒྱ་ཙམ་གྱི་དཀར་
ཆག་ལེགས་བསྒྲིགས་མཛད། རྗེ་ཕ་བོང་ཁ་པ་དཔལ་འབྱོར་ལྷུན་
གྲུབ་ཀྱི་དྲུང་དུ་ཟླ་བ་ཕྱེད་གཉིས་ཙམ་བཞུགས་ནས། གསང་སྔགས་
གསར་རྙིང་གི་དབང་ལུང་ཁྲིད་མན་ངག་བཅས་ཇི་སྙེད་ཅིག་དང་།
འཇམ་དབྱངས་དཀོན་མཆོག་ཆོས་འཕེལ་གྱི་མདུན་ནས་ལམ་རིམ་གྱི་
མྱོང་ཁྲིད་སོགས་རྒྱ་ཆེ་གསན་བསམ་མཛད། དེ་རྗེས་པཎ་ཆེན་བློ་
བཟང་ཆོས་རྒྱན་གྱིས་མཁན་པོ་དང་། ལས་ཀྱི་སློབ་དཔོན་གླིང་སྨད་
ཞབས་དྲུང་གིས་མཛད་དེ་བསྙེན་པར་རྫོགས་པའི་བསླབ་སྡོམ་་་་་
བཞེས། མཚན་སྔར་ཡོད་ཐོག་ངག་གི་དབང་ཕྱུག་ཞེས་པ་ཁ་སྣོན་དུ་
• 340 •



འབུལ་བར་མཛད།
མེ་གླང་(༡༦༣༧)ལོར་གུ་ཤྲཱི་རྒྱལ་པོ་བོད་དུ་འཛུལ། མཚོ་
སྔོན་ཆོག་ཐུ་སོགས་ཀྱི་དཔུང་སྟོབས་བཅོམ་ནས་དགེ་ལྡན་པའི་ཆོས་་
ལུགས་ལ་ཕན་པ་ཆེན་པོ་བསྒྲུབས་པས་ལྷ་སའི་གཙུག་ལག་ཁང་དུ་་་
བསྟན་འཛིན་ཆོས་ཀྱི་རྒྱལ་པོའི་མཚན་བཟོས་གནང་།
ས་ཡོས་（༡༦༣༩）ལོར་གྲོང་སྨད་པ་འཕྲིན་ལས་རྒྱ་མཚོས་
བརྩམས་པའི་ལོ་འཁོར་གཅིག་ཙམ་གྱི་ལོ་ ཐོ་དེའི་མཆོད་བརྗོད་་་་
དང༌། ལོ་བཤད་སོགས་རྒྱལ་བ་རང་ཉིད་ནས་བརྩམས་པར་མཛད་
པ་མ་ཟད། རྩིས་རིག་གི་གཞུང་ལུགས་ཉམས་པ་སོར་ཆུད་ཀྱིས་གོང་
འཕེལ་འབྱུང་བའི་ཐབས་སུ་དགོངས་ཏེ་སྐར་རྩིས་རིག་པ་སོགས་ལ་་
གསན་སྦྱོང་མཛད་པའི་འགོ་བཙུགས། དེ་དང་ཆབས་ཅིག་རྩིས་རིག་
ལ་རྣམ་དཔྱོད་ལྡན་པའི་མཁས་དབང་ཇི་སྙེད་ཅིག་བྱོན་པའི་ཡ་གྱལ་
གྲོང་སྨད་པ་སངས་རྒྱས་རྒྱ་མཚོས་ཕུག་པ་མན་ངག་ལུགས་ཀྱི་ཕྱག་་་
ལེན་གཟུགས་འགྲོས་ཤིན་ཏུ་རྒྱས་པའི་ལོ་ཐོ་ཞིག་བརྩམས་ཡོད་ལ།
འཕྱོངས་རྒྱས་པ་ཕུན་ཚོགས་རྣམ་རྒྱལ་གྱིས་ཀྱང་བོད་རྩིས་ལོ་ཐོ་ཞིག་
བཀོད་ཡོད་པ་སོགས་རྒྱལ་བ་དེ་ཉིད་ཀྱི་སྐུ་དུས་སུ་རྩིས་རིག་གི་ཐད་་
ལའང་འཕེལ་རྒྱས་ཆེ་ཙམ་བྱུང་བར་བརྟེན། ཕྱིས་ལྷ་ས་སྨན་རྩིས་
ཁང་གི་ལོ་ཐོའི་རྨང་གཞི་བཏིང་ཐུབ་པ་བྱུང་ཡོད། །
ལྕགས་འབྲུག་（༡༦༤༠）ལོར་གུ་ཤྲཱི་བསྟན་འཛིན་ཆོས་་་་
• 341 •



རྒྱལ་གྱིས་སྨར་ཁམས་བེ་རི་དོན་ཡོད་ཀྱི་དཔུང་སྡེའི་སྟོབས་ཤུགས་ལ་
རྒོལ་ཏེ་ཕམ་པར་བྱས། སླར་ཡང་སོག་པོའི་དཔུང་ཆེན་བོད་ཀྱི་ནུབ་
ཕྱོགས་སུ་འཛུལ་ཏེ་ལྕགས་སྦྲུལ་（༡༦༤༡)ལོར་གཞིས་ཀ་རྩེ་ཡོངས་
རྫོགས་མཐའ་བསྐོར་ནས་གཙང་པ་སྡེ་སྲིད་དང་དམག་འཐབ་ཟླ་བ་
གསུམ་ཙམ་བྱས་ཀྱང་གཙང་པས་མགོ་མ་སྒུར། སྐབས་དེར་གཙང་
པ་སྡེ་སྲིད་ལ་གྲ་སྒྲིག་ཆེར་མེད་ཀྱང་། ： སྟག་ལུང་པས་གུ་ཤྲཱི་ཕྱོགས་
ཀྱི་ཆོ་བབ་གནས་ཚུལ་གཙང་པར་འཕྲིན་བསྐུལ་བར་བརྟེན། གྲ་
སྒྲིག་བྱེད་པའི་གོ་སྐབས་ཅུང་ཟད་བྱུང་བར་མ་ཟད། གཞིས་ཀ་རྩེའི་
མཁར་རྫོང་བཙན་ཞིང་། སོག་དམག་གི་དམག་རྒྱགས་དཀོན་པ་
སོགས་ཀྱིས་སྐབས་ཤིག་རིང་རྒྱལ་ཕམ་གྱི་དབྱེ་བ་མ་ཆོད། དེ་རྗེས་
དགའ་ལྡན་ཕོ་བྲང་པའི་ཕྱག་མཛོད་བསོད་ནམས་རབ་བརྟན་པས་་་
དབུས་ཕྱོགས་ཀྱི་དམག་དཔུང་མང་ཙམ་ཞིག་སོག་པོའི་དཔུང་རོགས་
སུ་བཏང་འབྱོར་གྱིས་ཕན་ཚུན་དམག་འཐབ་སྔ་རྗེས་ཟླ་བ་དགུ་ཙམ་
བྱས་མཐར་གཙང་པ་སྡེ་སྲིད་ཀརྨ་བསྟན་སྐྱོང་དབང་པོ་འཁོར་་་་་
བཅས་ཕམ། །
ཆུ་རྟ་(༡༦༤༢)ལོར་གུ་ཤྲཱི་བསྟན་འཛིན་ཆོས་རྒྱལ་གྱིས་ལྔ་
པ་ཆེན་པོའི་ལུང་རིགས་ཀྱི་ཡོན་ཏན་ཕུལ་དུ་བྱུང་བའི་ཆོས་སྲིད་ཀྱི་་་
མཛད་འཕྲིན་ལ་དད་པའི་སྤུ་ལོང་རབ་ཏུ་གཡོ་བཞིན་པར་གཞིས་ཀ་
རྩེར་གདན་དྲངས། གངས་ཅན་གྱི་འཛིན་མའི་ཁྱོན་ལ་གདུགས་
• 342 •



དཀར་གཅིག་གི་ཁྱབ་པའི་བདག་པོར་མངའ་གསོལ་ཏེ་དགའ་ལྡན་་་
ཕོ་བྲང་ཞེས་པའི་སྲིད་གཞུང་ཐོག་མར་བཙུགས། ཤིང་བྱ་
（༡༦༤༥）ལོ་ལ་ཡོངས་འཛིན་དཀོན་མཆོག་ཆོས་འཕེལ་སོགས་ནས་
དབུས་གཙང་ནོར་འཛིན་དཔལ་མོའི་ལྟེ་བར་ཕོ་བྲང་ཞིག་གསར་དུ་་
བཞེངས་རྒྱུའི་སྐུལ་མ་བྱུང་བ་བཞིན་པོ་ཏ་ལའི་ཕོ་བྲང་དཀར་པོ་་་་
བཙན་བརྗིད་ལྡན་ལ། རྩིག་བཟོ་དང་། ཤིང་བཟོ། ལྡེབས་བྲིས།
རྐོས་རིས། རྒྱན་འགྲོས་སོགས་གང་ས་ནས་བོད་མི་རིགས་ཀྱི་བཟོ་
རྩལ་འགྲན་ཟླ་བྲལ་བ་དང་། ངལ་རྩོལ་མང་ཚོགས་ཀྱི་སྙིང་སྟོབས་
དང་བློ་གྲོས་ཀྱི་སྙིང་བཅུད་མངོན་པར་གསལ་བའི་ཕོ་བྲང་ཆེན་པོ་་་
བརྗིད་ཆགས་ཕུན་སུམ་ཚོགས་པ་ཞིག་བཞེངས་པར་མཛད། །
རྒྱལ་དབང་མཆོག་མདོ་ཕྱོགས་ལ་གསན་སྦྱོང་ཕུ་ཐག་ཆོད་་
པ་ཞིག་མཛད་བཞིན་པའི་སྐབས། ཕྱག་མཛོད་བསོད་ནམས་རབ་
བརྟན་ནས་གསན་བསམ་གནང་ཡུལ་གྱི་ཡོངས་འཛིན་ཐད་གྲུབ་་་་་
མཐའ་གང་བྱུང་གི་བླ་མ་བསྟེན་དུ་མི་འོས་པར་བཤད་པ་སོགས་ཀྱིས་
ཐུགས་བློ་ཁེངས་པ་ཞིག་མ་བྱུང་སྟབས། ད་ནི་ཐ་སྙད་མཁན་པོ་ཞིག་
གནང་རྒྱུའི་ཐུགས་འདུན་འཁྲུངས། སྐྱིད་ཤོད་ཁུལ་དུ་སྒྲ་དང་།
སྙན་ངག་སྡེབ་སྦྱོར་སོགས་ལ་མཁས་པའི་དགེ་རྒན་འོས་པ་ཞིག་མ་་་་
རྙེད་པའི་སྐབས་སུ་གྲ་ཕྱི་ཕུན་རབ་པའི་ཞང་མཁར་འཇམ་དཔལ་རྡོ་
• 343，



རྗེ་དང་། མང་ཡུལ་ལོ་ཙཱ་བ་ཚེ་བརྟན་རྒྱལ་མཚན། སྟག་ལུང་དབུ་
མ་ལོ་ཙཱ་བ། སྨོན་གྲོ་པཎ་ཆེན་གྱི་སྲས་འཇམ་དབྱངས་དབང་རྒྱལ་རྡོ་
རྗེ་སོགས་ཀྱི་དྲུང་ནས་རིག་གནས་ཁག་ལ་གསན་བསམ་སློབ་གཉེར་་
མཛད་སྟབས། སྐྱེ་བོ་འགའ་ཞིག་གི་སྣང་ཡུལ་དུ་རྒྱ་མཚོའི་བླ་མས་མི་
སྐྱ་ཕལ་པ་དགེ་རྒན་དུ་བསྟན་པ་ནི་མི་འཚམ་པ་ཡིན་པའི་འཕྱ་སྨོད་་
དང་། སྐུར་བ་འདེབས་མཁན་སོགས་བྱུང་ཡོད་ནའང་། དོན་དུ་
དབུས་གཙང་གི་མཁས་པ་ཡོད་ཚད་ལ་བརྡར་ཤ་ལེགས་པར་བཅད་་་
དེ་བོད་མི་རིགས་ཀྱི་རིག་གནས་བྱ་བཞག་ཐོག་འོད་སྣང་རབ་ཏུ་འཕྲོ་
བའི་སྙན་ངག་མེ་ལོང་གི་དཀའ་འགྲེལ་དང་དེབ་ཐེར་དཔྱིད་ཀྱི་རྒྱལ་
མོའི་གླུ་དབྱངས་སོགས་བརྩམས་པར་མཛད་རྗེས་དབུ་གཙང་ཁམས་
གསུམ་དུ་སྙན་ངག་གི་ཁྲིད་རྒྱུན་གོང་འཕེལ་ཆེན་པོ་བྱུང་ཡོད།
བཟོ་རིག་པའི་ཐད་ལའང་བོད་དུ་དཔེ་ཆ་མི་ཉུང་བ་ཞིག་་་་
ཤིང་པར་དུ་བརྐོས་པ་དང་། གཞན་ཡང་གསེར་བྲིས་ཀྱི་བཀའ་
འགྱུར། ཙོང་ཁ་པའི་གསུང་འབུམ་སོགས་གསུང་རབ་མང་པོ་གསར་
བཞེངས་མཛད། །
བོད་ཀྱི་གསོ་བ་རིག་པའི་གཞུང་ལུགས་མི་ཉམས་གོང་་་་་
འཕེལ་དང་། ཉམས་པ་སོར་ཆུད་ཀྱི་སླད་དུ་ཤིང་བྱ་ལོར་ཉི་ཐང་
དྲུང་ཆེན་བློ་བཟང་རྒྱ་མཚོ་སློབ་དཔོན་དུ་བསྐོས་ནས་སློབ་མ་སུམ་ཅུ་
སྐོར་ལ་འཚོ་བའི་མཐུན་རྐྱེན་སྦྱར་ཏེ་གསོ་རིག་སྨན་གྱི་སློབ་གྲྭ་ཞིག་་་
• 344 •



གསར་འཛུགས་གནང་། མིང་ལ་གསོ་རིག་འགྲོ་ཕན་གླིང་ཞེས་
འདོགས་གནང་མཛད། དེ་རྗེས་ཉི་ཐང་དྲུང་ཆེན་གསང་ཕུ་གླིང་
སྨད་ཀྱི་གདན་ཁྲིར་འཁོད་པའི་ཚབ་ཏུ་ནང་སོ་དར་རྒྱས་སློབ་དཔོན་
དུ་བསྐོས་ཏེ་གསོ་རིག་སྨན་གཞུང་གི་དཔེ་རྒྱུན་དཀོན་པ་ཆ་ལག་བཅོ་
བརྒྱད་སོགས་དུ་མ་ཞིག་པར་དུ་བརྐོས།
གོང་མ་ཤུན་ཙིས་རྒྱལ་དབང་ལྔ་པ་ཆེན་པོ་པེ་ཅིན་དུ་་་་
གདན་ཞུའི་གསེར་ཡིག་པ་སྔ་རྗེས་འབྱོར་པས་དགུང་གྲངས་སོ་དྲུག་་
ཏུ་ཕེབས་པའི་ཆུ་འབྲུག་（༡༦༥༢）ལོར་དཔལ་ལྡན་འབྲས་སྤུངས་་
ནས་བྱང་ལམ་བརྒྱུད་པེ་ཅིན་དུ་ཆིབས་བསྒྱུར་གནང་། ཤུན་ཙི་གོང་
མ་དང་ཞལ་འཛོམས་ཐོག་གོང་མས་དངུལ་སྲང་ཁྲི་ཕྲག་དགུའི་་་་་
མཐུན་རྐྱེན་སྦྱར་ཏེ་གཟིམ་ཁང་སེར་པོར་གྲགས་པ་ཁང་བཟང་ལྷའི་་
སྐྱེད་ཚལ་ལྟ་བུ་ལྕགས་རི་ཤག་སྒོར་དང་བཅས་བསྐྲུན་པ་དེར་་་་་
བཞུགས་གནས་མཛད། རྒྱ་སྐད་ལ་ཧོང་སེ་དང་། སོག་སྐད་ལ་ཤ་ར་
སུ་མོ་ཟེར། སྐབས་དེའི་བོད་ཀྱི་ལོ་གསར་མཛད་སྒོ་ཡང་དེར་
བསྐྱངས་པ་མ་ཟད། གོང་མའི་ཕོ་བྲང་དུ་གསོལ་སྟོན་གཟབ་རྒྱས་
བཤམས་པ་སོགས་ཆོས་སྲིད་ཀྱི་མཛད་སྒོ་ཁག་ལེགས་པར་གྲུབ་སྟེ་ཆུ་
སྦྲུལ་ （༡༦༥༣）ལོར་བོད་དུ་ཆིབས་ཞལ་བསྒྱུར། ནང་སོག་མཁར་
སྔོན་དང་ཉེ་བའི་ཏའི་ཁ་ཞེས་པར་ཕེབས་སྐབས་གོང་མས་ཕུལ་བའི་
ཆེ་བསྟོད་ནང་། ནུབ་ཀྱི་ལྷ་གནས་ཆེས་དགེ་བར་གནས་པའི་
• 345 •



སངས་རྒྱས་ཀྱི་བཀའ་ལུང་། གནམ་འོག་གི་སྐྱེ་འགྲོ་ཐམས་ཅད་
བསྟན་པ་གཅིག་ཏུ་གྱུར་པ་འགྱུར་མེད་རྡོ་རྗེ་འཆང་རྒྱ་མཚོའི་བླ་མ་་་
ཞེས་འཁོད་པའི་གསེར་གྱི་འཇའ་ས་དང་། ནུབ་ཕྱོགས་ཀྱི་ཕུལ་བྱུང་
ཞི་བ་སངས་རྒྱས་རྒྱ་ཆེན་ཁྱོན་ལ་སངས་རྒྱས་བསྟན་པའི་མངའ་་་་
བདག་ཐམས་ཅད་མཁྱེན་པ་རྡོ་རྗེ་འཆང་ཏཱ་ལའི་བླ་མ་ཞེས་འཁོད་་་་
པའི་གསེར་གྱི་ཐམ་ཀ་སོགས་ཕུལ་ཏེ་བཀུར་བཟོས་བླ་ན་མེད་པ་་་་་
ཐོབ།
དེ་ནས་ཟི་ལིང་། ནག་ཆུ་སོགས་བརྒྱུད་དེ་དབུས་ལྗོངས་ལྷ་
སར་ཞབས་སོར་འཁོད། དེའི་ཕྱི་ལོ་ཤིང་རྟ་ལོ་གུ་ཤྲཱི་རྒྱལ་པོ་བསྟན་
འཛིན་ཆོས་རྒྱལ་དགུང་གྲངས་དོན་གསུམ་དུ་ཕེབས་པས་ལྷ་སར་སྐུ་
ཚེའི་འཕེན་པ་རྫོགས་སྟབས་དགོངས་རྫོགས་ཀྱི་མཆོད་སྤྲིན་ཞབས་་་་
འཇུག་ཁག་ལེགས་པར་བསྐྱངས།
རྒྱལ་དབང་ལྔ་པ་ཆེན་པོའི་ལུགས་གཉིས་ཆོས་སྲིད་ཀྱི་་་་
མཛད་བཟང་ཀུན་ཏུ་ཁྱབ་པའི་མཐུ་ལ་བརྟེན་ནས་དགའ་ལྡན་ཚེ་་་་
དབང་དཔལ་བཟང་གིས་མངའ་རིས་ལ་དྭགས་ཁུལ་དཔུང་འཇུག་་་་
གིས་དབང་དུ་བསྡུས། གཞན་ཡང་བསམ་ཡས་དང་། རྩེད་ཐང་། །
འོལ་དགའ་རྫིང་ཕྱི། ཆོས་འཁོར་རྒྱལ་སོགས་ལྷོ་ཁུལ་དགོན་སྡེ་ཁག་
མང་པོར་གནས་གཟིགས་སུ་ཆིབས་བསྒྱུར་སྔ་རྗེས་མཛད་དེ་གནས་་་
རྟེན་ཁག་ལ་མཆོད་སྤྲིན་དང་། དགེ་འདུན་ལ་བསྙེན་བཀུར་མང་
• 346 •



འགྱེད། ཡུལ་གྲུ་སོ་སོའི་སྐྱེ་བོ་སེར་སྐྱ་དུ་མར་མདོ་སྔགས་ཀྱི་ཆོས་
བཀའ་མང་དུ་བསྩལ།
དེའི་རྗེས་སུ་ཧོར་དཔོན་བློན་གྱིས་གདན་འདྲེན་ནན་ཆེ་་་
ཞུས་སྟབས་འབྲི་གུང་ཉང་པོའི་ཕུ་སྨམ་ཞེས་པར་ཧོར་དཔོན་བློན་་་་
འཁོར་བཅས་ལ་བཀའ་དབང་གི་རིམ་པ་བསྩལ་བ་སོགས་རེ་འདོད་
ཡོངས་སུ་ཁེངས་ཏེ་དགའ་མགུ་ཡིད་རངས་སུ་གྱུར་པ་སོགས་ཡུལ་་་་་
བྱང་ཕྱོགས་ཀྱི་སྐྱེ་རྒུ་རྣམས་ལ་ཆོས་སྦྱིན་རྒྱ་ཆེན་པོ་བསྩལ་བ་དེ་་་་་
སོགས་ཆོས་སྲིད་ཀྱི་མཛད་པ་ཁག་རེ་རེ་བཞིན་བརྗོད་པར་དཀའ།
ཤིང་སྟག་（༡༦༧༤）ལོར་གོང་མའི་བློན་ཆེན་གྱི་གྲས་ཨུ་
སན་ཀོད་ཟེར་བ་དེས་ཡུན་ནན་ས་ཁུལ་དུ་གོང་མར་ངོ་ལོག་བརྒྱབ་་་
རྩིས་ཀྱིས་གཡུལ་འཁྲུག་རྒྱ་ཆེ་བྱུང་སྟབས་གོང་མ་ཁང་ཞིས་བོད་དུ་སྐུ་
ཚབ་བཏང་སྟེ། གནས་ལུགས་རྒྱུ་མཚན་འདི་འདྲ་འདུག་ཅེས་བཀའ་
གནང་བའི་ལན་དུ། སུ་བྱམས་ཕ་མའི་དཔེ་བཞིན་གནམ་གྱི་ལྷ་
བཤུན་ཙི་རྒྱལ་པོ་མང་བཀུར་གྱི་ཁྲི་ལ་བཞུགས་པ་ནས་བཟུང་ད་ལྟའི་
བར་བདག་རྐྱེན་བཟང་པོ་ཚད་མེད་གནང་བ་ཐུགས་ལ་བཏགས།
ངེད་རང་ངོས་ཀྱིས་གསེར་གྱི་ཕོ་བྲང་དུ་ཕྱིན། གསེར་ཞལ་མཐོང་
ཞིང་ལུང་ལས་གནང་བ་སོགས་ཀྱིས་གོང་མའི་ཆབ་སྲིད་བརྟན་་་་་་
ཅིང་། རྒྱ་ནག་གི་རྒྱལ་ཁམས་བདེ་བར་འགྱུར་བའི་ཚོགས་གསོག་ཅི་
ནུས་བགྱིས། བོད་གླིང་དགུའི་རྒྱལ་ཁམས་པའི་དཔུང་གིས་རྒྱ་ཧོར་
• 347 •



གྱི་ཡུལ་དུ་རྔོ་ཐོགས་པ་ནི་ག་ལ་སྲིད། སོག་པོ་ཨོ་རོད་དཔུང་གིས་
ཕྱིན་ཚེ། དགྲ་ནུས་ཆེ་ཡང་རང་དབང་འདུལ་དཀའ་བ་དང་། ཚད་
པ་དང་། འབྲུམ་པ་སོགས་ལ་འཛེམ་བག་དགོས་པས་གོང་གི་ཞབས་
ཏོག་ཁས་ལེན་དཀའ་རུང་མཆོད་ཡོན་ཚང་མ་བཀའ་གྲོས་ཀྱིས་་་་་་
ལའི་ཧོང་ཐའི་ཇི་མགྱོགས་ཙམ་འདེགས་པའི་བཅའ་གཞི་ཤར་ཞེས་་་
བསྩལ་ཏེ་གོང་མའི་མི་སྣ་རྣམས་ཕྱིར་ལོག དེ་རྗེས་ཨུ་སན་ཀོད་
（ཕིན་སིན་དབང་）ཟེར་བས་དངོས་པོའི་འབུལ་རྟེན་དང་སྦྲགས་་་་
བོད་དུ་མི་སྣ་བཏང་ནས་སྐྱབས་འཇུག་རེ་བཅོལ་ཞུས་ཀྱང་། གོང་
མར་བསམ་སྦྱོར་ལོག་པ་རྨི་ལམ་དུ་ཡང་མི་བྱེད་ཅེས་པའི་བཀའ་ལྗིད་
ནན་ཏན་བསྩལ། །
རྒྱལ་བ་ཉིད་ཀྱིས་ཆོས་རྒྱུན་གསན་སྦྱོང་གནང་ཡུལ་གཙོ་བོ་
ནི། ཟུར་ཆེན་ཆོས་དབྱིངས་རང་གྲོལ་དང་། ལྷོ་ཁ་རྣམ་གླིང་དུ་
འཁྲུངས་པའི་གཏེར་བདག་གླིང་པའི་དྲུང་ནས་རྙིང་མའི་ཆོས་སྐོར་་་
གསན་མྱོང་བ་དང་། པཎ་ཆེན་བློ་བཟང་ཆོས་རྒྱན་དང་། ཁྲི་ཆེན་
དཀོན་མཆོག་ཆོས་འཕེལ་མདུན་ནས་དགེ་ལུགས་ཀྱི་ཆོས་རྒྱུན་་་་་་
གསན། འཁོན་སྟོན་དཔལ་འབྱོར་ལྷུན་གྲུབ་ཀྱི་ས་ནས་ས་སྐྱའི་ཆོས་
རྒྱུན་གསན་པ་བཅས་མཛད་དེ་གྲུབ་མཐའ་སོ་སོའི་མདོ་སྔགས་ཀྱི་་
ཆོས་ལུགས་དང་། རིག་གནས་གང་ཅིར་མཁས་པའི་གྲགས་པ་ཐོབ།
• 348 •



རབ་བྱུང་བཅུ་གཅིག་པའི་ཆུ་ཁྱི་ལོར་རྩེ་པོ་ཏ་ལར་ཕོ་བྲང་་
དམར་པོ་བཞེངས་འགོ་ཚུགས། ལོ་འདིར་རྒྱལ་དབང་ཉིད་དགུང་
གྲངས་དྲུག་ཅུ་རེ་ལྔར་སོན་པ་ན་ཞི་བར་གཤེགས་སོ།།
གསུངས་ཆོས་ཀྱང་པར་མ་བོད་ཉེར་དགུ་བཞུགས་སོ།།
མཁན་ཆེན་བློ་བཟང་བསྟན་འཛིན་རྒྱལ་མཚན་
གྱི་རྣམ་ཐར་མདོར་བསྡུས།
མཁན་པོ་ནོ་མོན་ཧན་བློ་བཟང་བསྟན་འཛིན་རྒྱལ་མཚན་
ནི། རབ་བྱུང་བཅུ་གཅིག་པའི་ས་ཡོས་ཀྱི་(༡༦༣༩)ལོར་ཟླ་བ་དང་
པོའི་ཚེས་བཅོ་ལྔ་ལ་སོག་པོའི་དཔོན་རིགས་ཀྱི་དུད་ཚང་ཞིག་ཏུ་་་་
འཁྲུངས།
དགུང་ལོ་ལྔ་པའི་དུས་སུ། ནམ་མཁའ་བསོད་ནམས་
གྲགས་པའི་མདུན་དབང་ཞུས། མིང་ཆོས་ཀྱི་རྡོ་རྗེ་བཏགས། དགུང་
ལོ་དྲུག་པར། བཀྲ་ཤིས་ལྷུན་པོ་ནས་བྱོན་པའི་བློ་བཟང་ཡར་འཕེལ་
མདུན། ཀློག་དང་སྦྱོར་སྡེབ་བློ་འཛིན་རྣམས་སྦྱངས། དགུང་ལོ་
བདུན་པར་བློ་བཟང་ཡར་འཕེལ་མདུན་དགེ་བསྙེན་གྱི་སྡོམ་པ་ཞུས།
• 349 •



མཚན་བློ་བཟང་བསྟན་འཛིན་རྒྱལ་མཚན་གསོལ། སྐབས་དེར་པཎ་
ཆེན་བློ་བཟང་ཆོས་རྒྱན་ནས། ཁོང་གྲུབ་ཆེན་རྗེ་དཔོན་ལེགས་
ཚོགས་ལྷུན་གྲུབ་ཀྱི་སྐུ་སྐྱེ་རུ་ངོས་འཛིན་མཛད། དེ་ནས་ཆོས་རྒྱལ་
འཕྲིན་ལས་རྒྱ་མཚོ་བླ་མར་བསྟེན་ནས། དབང་ལུང་ལག་ཁྲིད་
སོགས་མང་དུ་ཞུས། འཕན་ཡུལ་སྨན་པ་ཀུན་དགའ་བྱང་ཆུབ་
མདུན་དུ་གསོ་རིག་རྩ་བའི་རྒྱུད་དང་ཕྱི་མའི་རྒྱུད། སྐར་རྩིས། སོག་
ཡིག་སོགས་སྦྱངས། །
དེ་ནས་དབུས་གཙང་དུ་ཕེབས། དགོན་གནས་ཡོངས་ལ་
མང་འགྱེད་དང་བླ་ཆེན་རྣམས་ལ་ཆོས་འབྲེལ་ཞུས། དཔལ་ལྡན་
འབྲས་སྤུངས་སུ་རྒྱལ་བ་ལྔ་པ་མཇལ་ཞིང་། ཁོང་གི་མདུན་ནས་
འཇིགས་བྱེད་ཀྱི་དབང་དང་། རྟ་མགྲིན་དང་ཚེ་དབང་བཅས་ཞུས།
དེ་ནས་མི་རིང་བར་གཙང་བཀྲ་ཤིས་ལྷུན་པོར་བསྐྱོད། །
ལམ་བར་ཆོས་ལུགས་རིས་མེད་ཀྱི་དགོན་ཁག་རྣམས་སུ་མཇལ་སྐོར་
མཛད། བཀྲ་ཤིས་ལྷུན་པོར་འབྱོར་པའི་ཉིན་ལ། པཎ་ཆེན་ཐམས་
ཅད་མཁྱེན་པ་མཇལ། དེའི་ཕྱི་ཉིན་བླ་མ་དཀོན་མཆོག་རྒྱལ་མཚན་
མཇལ། ཀུན་རིག་གི་དབང་སོགས་ཞུས། ཁོང་གིས་བཀྲ་ཤིས་ལྷུན་
པོའི་རྒྱུད་གྲྭར་སྡོད་ཅེས་གསུང། དེ་ནས་རྒྱུད་པ་གྲྭ་ཚང་དུ་བཞུགས་
རྗེས། ལྷ་སར་སྨོན་ལམ་ཆེན་མོར་མཇལ་བར་ཕེབས། དགེ་འདུན་
ཁྲི་ཕྲག་ལ་མང་འགྱེད་ཕུལ། ལྷ་སར་གླིང་སྡོད་ཆོས་རྗེ་མདུན་སྨན་
• 350 •



བླའི་རྗེས་གནང་བཅས་ཞུས། ཕྱི་ལོའི་དཔྱིད་ཀར་གཙང་དུ་ཡར་
ལོག་སྟེ་བཀྲ་ཤིས་ལྷུན་པོར་རྒྱུད་པ་གྲྭ་ཚང་དུ་གསན་སྦྱོང་མཛད།
དགུང་ལོ་ཉི་ཤུ་པར་པཎ་ཆེན་བློ་བཟང་ཆོས་ཀྱི་རྒྱལ་མཚན་
གྱི་དྲུང་ནས་བསྙེན་རྫོགས་ཀྱི་སྡོམ་པ་མནོས། དེ་ནས་སོག་ཡུལ་དུ་
ལོག
མདོར་ན་དགེ་བའི་བཤེས་གཉེན་ཉི་ཤུ་ལྷག་བསྟེན་ཅིང་།
བཀའ་ལུང་དབང་སོགས་ཤིན་ཏུ་མང་པོ་ཞུས། རང་ཡུལ་དུ་ཕེབས་
རྗེས། དགོན་གསར་བཀྲ་ཤིས་དགེ་འཕེལ་གླིང་དུ་བཞུགས།
བསྟན་བཅོས་འགའ་ཞིག་རབ་བྱུང་བཅུ་གཉིས་པའི་ལྕགས་
མོ་ལུག་གི་ལོ་ལ་བརྩམས་འདུག་པས། དགུང་གྲངས་ལྔ་བཅུ་རྩ་
གྲངས་ལ་འདས་སམ་སྙམ། །
གསུང་རབ་ནི་གསོལ་འདེབས་དང་བརྟན་བཞུགས།
གདམས་ངག་རྣམ་ཐར་སོགས་ཆོས་ཚན་མང་པོ་ཡོད་པའི་པོད་ཆེན་
གཅིག་མི་རིགས་དཔེ་མཛོད་ཁང་དུ་བཞུགས་སོ།།
• 351 •



ཛ་ཡ་པཎྜི་ཏ་བློ་བཟང་འཕྲིན་ལས་ཀྱི་
རྣམ་ཐར་མདོར་བསྡུས།
ཛ་ཡ་པཎྜི་ཏ་ནི་སོག་པོའི་ཡུལ་ཁལ་ཁ་ཧང་ཀའི་ཧང་གི་་་
མངའ་འོག ཧུ་ཆིར་ཐུ་ཞེས་པའི་ས་གནས་སུ་ཡབ་གཟུངས་ཐར་
དང་། ཡུམ་དཀོན་མཆོག་ལ་དད་པ་ལྷག་པར་ཆེ་བ་དེ་གཉིས་ཀྱི་
སྲས་སུ། རབ་བྱུང་བཅུ་གཅིག་པའི་ཆུ་རྟ་(༡༦༤༢)ལོའི་ཟླ་བ་བཞི་
པའི་ཚེས་བཅོ་ལྔའི་སྔ་མོར་འཁྲུངས།
དགུང་ལོ་བཞི་པའི་དུས་སུ། རབ་འབྱམས་པ་བློ་གྲོས་རྒྱ་
མཚོ་ལ་དགེ་བསྙེན་གྱི་སྡོམ་པ་བླངས། ། དགུང་ལོ་ལྔ་པ་ནས་ཡི་གེ་
འབྲི་ཀློག་སྦྱོང་བའི་འགོ་བརྩམས་ཏེ། དབུ་མཛད་ཤེས་རིན་པའི་
དྲུང་ནས་འཇིགས་བྱེད་ཀྱི་ཆོ་ག་སོགས་བློ་འཛིན་གྱི་དབུ་བཙུགས། །
དགུང་ལོ་བཅུ་གཉིས་པར། སོག་སྤྲུལ་བློ་བཟང་བསྟན་
པའི་རྒྱལ་མཚན་མཇལ་ཚེ་དབང་སོགས་ཟབ་ཆོས་འགའ་ཞུས་རྗེས་་་
ཁོང་ལ་ནོ་ཡོན་ཧུ་ཐུག་ཐུ་ཞེས་པའི་མཚན་བསྩལ་ལ། ལུགས་གཉིས་
ཀྱི་སྒོ་ནས་སྤྱན་བསྐྱངས་ཆེན་པོ་མཛད།
• 352 •



དགུང་ལོ་བཅུ་དྲུག་པ་མེ་བྱ་（༡༦༥༧）ལོར་དགེ་འདུན་
བསོད་ནམས་དང་ལྷན་ཅིག་ཏུ་རྗེ་བཙུན་དམ་པ་མཇལ་བར་བྱོན།
ཚེ་དབང་དང་བླ་མའི་རྣལ་འབྱོར་སོགས་ཞུས། བློ་བཟང་འཕྲིན་
ལས་རྒྱ་མཚོ་སོགས་དགེ་བའི་གཤེས་གཉེན་མང་པོར་བསྟེན་ནས་་་་་
རིག་གནས་སྤྱི་དང་ཁྱད་པར་ལོ་ཙཱ་སློབ་པའི་དབུ་བཙུགས་ཏེ། རྣམ་
འཇོམས་བྱབས་ཁྲུས་ཆོ་ག་སོག་སྐད་ཏུ་བསྒྱུར། རྗེ་བཙུན་དམ་པའི་
གསོལ་འདེབས་ཤིག་གསུང་རྩོམ་གྱི་ཐོག་མའི་རྩོམ་ཕུད་དུ་མཛད།
དགུང་ལོ་བཅུ་དགུ་པ་ལྕགས་བྱི་（༡༦༦༠)ལོའི་སྟོན་ཁར་
རང་ཡུལ་ནས་ཐོན་ཏེ་དབུས་ཕེབས་ཀྱི་འགོ་བརྩམས། མཚོ་སྔོན་
སྐུ་འབུམ་དགོན་དུ་ཕེབས། སྐུ་འབུམ་སྨོན་ལམ་ཆེན་མོའི་ཚོགས་སུ་
གདན་དྲངས་ཏེ། གཡས་གྲལ་གྱི་མགོར་བཞུགས། སྐུ་འབུམ་ཚོགས་
པར་མང་ཇ་དང་འགྱེད་ལེགས་པར་ཕུལ། སྐབས་དེའི་སྐུ་འབུམ་གྱི་
ཁྲི་པས་མཐོང་ཧ་ཅང་ཆེན་པོ་མཛད། དེ་ནས་ཅོ་ནེ་དགོན་སོགས་
བརྒྱུད་དབུས་ལྷ་ལྡན་དུ་བྱོན། ཟླ་བ་དགུ་པར་ལྷ་སར་འབྱོར།
གཙུག་ལག་ཁང་དང་ཇོ་ཤཱཀ་རྣམ་གཉིས། སེ་འབྲས་བཅས་མཇལ་
ཞིང་། ལྔ་པ་ཆེན་པོའི་སྤྱན་སྔར་རབ་བྱུང་དགེ་ཚུལ་གྱི་སྡོམ་པ་
མནོས། ལྷ་སར་ཟླ་བ་གཉིས་ཙམ་འགོར་རྗེས་སྟོད་ལུང་སོགས་བྱང་
ལམ་ནས་གཙང་བཀྲ་ཤིས་ལྷུན་པོར་ཕེབས། ཟླ་བ་བཅུ་གཅིག་པའི་
ཚེས་བརྒྱད་ཉིན། པཎ་ཆེན་བློ་བཟང་ཆོས་རྒྱན་སྐུ་ན་ཤིན་ཏུ་སྨིན་པ་
• 353 •



དེ་མཇལ་ཞིང་ཆོས་འབྲེལ་འགའ་ཞུས། དེ་ནས་ཡུལ་གཅིག་པའི་
སློབ་གྲོགས་འགས་བསྐུལ་བ་ལ་བརྟེན་བཀྲ་ཤིས་ལྷུན་པོར་གསན་་་་་
སྦྱོང་མཛད་རྒྱུའི་ཐུགས་ཐག་བཅད། དཀའ་ཆེན་བསོད་ནམས་
གྲགས་པ་དགེ་རྒན་བསྟེན་ནས་གཞུང་པོད་ལྔ་ལ་སྦྱངས་པ་ནན་སྨིན་
མཛད། དགུང་ལོ་ཉེར་གསུམ་པ་ཤིང་འབྲུག་(༡༦༦༤)ལོའི་དཔྱིད་
ཟླ་གསུམ་པར། ཕོ་བྲང་པོ་ཏ་ལར་གཟིམ་ཆུང་ཉི་འོད་འཁྱིལ་བའི་
ནང་རྒྱལ་དབང་ལྔ་པས་མཁན་སློབ་སྦྲགས་མ་དང་། རྗེ་བྱམས་པ་
རིན་ཆེན་གྱིས་གསང་སྟོན་མཛད་དེ། དགེ་བའི་བཤེས་གཉེན་གྲངས་
ཚང་ཚོགས་པའི་དབུས་སུ་དགེ་སློང་གི་སྡོམ་པ་ཡང་དག་པར་་་་་
བླངས། ལྔ་པ་ཆེན་པོར་བྱམས་ཆོས་སྡེ་ལྔའི་ལུང་སོགས་དམ་ཆོས་
འགའ་ཡང་ཞུས།
དེ་ནས་དགུང་ལོ་སོ་བདུན་པར་ལྔ་པ་ཆེན་པོའི་སྤྱན་སྔར་་་
དགེ་བསྙེན་ནས་བཟུང་། དགེ་ཚུལ་སློང་གི་སྡོམ་པ་བསྐྱར་བསྒྲུབས་
མཛད། སླར་བཀྲ་ཤིས་ལྷུན་པོར་བྱོན་ནས། མདོ་སྔགས་ཀྱི་གཞུང་
ལུགས་རབ་འབྱམས་ལ་གསན་སྦྱོང་ཡུན་རིང་མཛད་པར་མ་ཟད།
སྨན་དང་རྩིས་སོགས་ཐུན་མོང་རིག་གནས་དག་ལའང་སྦྱངས་པ་་་་
མཐིལ་ཕྱིན་མཛད།
དེ་ནས་དབུས་ལྷ་ལྡན་དུ་བྱོན་ཏེ་ཕ་བོ་ཁར་བཞུགས་ནས་་་
རྡོ་རྗེ་འཛིན་པ་འཇམ་དབྱངས་གྲགས་པའི་དྲུང་དུ་གསང་སྔགས་ཀྱི་་
• 354 •



ཟབ་ཆོས་མ་ལུས་པ་གསན། དེ་ནས་གཙང་དུ་ཕེབས་ཤིང་སླད་མར་
གཙང་དང་དབུས་བར་ལན་མང་ཕེབས་བཞུགས་མཛད་ཅིང་ཁྲི་་་་
ལུང་ཞུ་བ་དང་། རྟེན་མཇལ་སོགས་ཐེངས་མང་གནང་། མདོར་ན་
དབུས་གཙང་དུ་རྒྱལ་བ་པཎ་ཆེན་གཉིས་ཀྱི་གཙོས་མཁས་དབང་་་་་
དགེ་བའི་བཤེས་གཉེན་མང་པོར་བསྟེན་ནས་མདོ་སྔགས་རིག་གནས་
བཅས་ལ་སྦྱངས་པ་མཐར་ཕྱིན་ནས། དགུང་ལོ་སོ་བརྒྱུད་པ་ས་
ལུག་( ༡༦༧༩)ལོར་བྱང་ཕྱོགས་ཧོར་གྱི་ཡུལ་དུ་ཆིབས་ཁ་བསྒྱུར།
ཟླ་བ་ལྔ་པའི་ཚེས་བཅུ་གཅིག་ཉིན་ལྷ་ས་ནས་བཏེག་བྱང་ལམ་
བརྒྱུད་ནག་ཆུར་ཞག་བཅུ་ཙམ་མལ་གསོ་མཛད། དེ་ནས་འབྲི་ཆུ་
བརྒལ་ཏེ། ཟླ་བ་བརྒྱད་པའི་ཚེས་གཅིག་ལ་མཚོ་སྔོན་པོར་འབྱོར།
རྗེ་སྐུ་འབུམ་བཅས་ལ་མཇལ་ཁ་ཕེབས་ཟིན་རྗེས། སོག་པོའི་དཔོན་
བླ་བསུ་མི་མང་པོ་འབྱོར་བ་དང་ལྷན་ཅིག་ཏུ་རིམ་གྱིས་བཏེག་སྟེ་ཟླ་་
བ་བཅུ་པའི་ཚེས་གསུམ་ཉིན་རང་ཡུལ་དུ་འབྱོར་ནས་ཡབ་ཡུམ་་་་
གཉིས་ཀྱི་ཞལ་མཇལ་ཞིང་ཐུགས་སྣང་སྐྱིད་པའི་འགྲོ་གླེང་བྱས་ཏེ་་་་
ཉིན་གསུམ་ཙམ་བཞུགས།
དེ་ནས་ཕྱོགས་དེའི་དགོན་ཁག་རྣམས་སུ་ཕེབས་ཤིང་བླ་མ་
དང་དཔོན་ཁག་རྣམས་ཀྱིས་འབུལ་ཆེན་སྟོབས་ཤིང་དགའ་བསུ་རྒྱ་་་
ཆེན་བྱས། ཟླ་བ་བཅུ་གཉིས་པའི་ཚེས་གསུམ་ཉིན་རང་དགོན་དུ་
འབྱོར། རྗེ་བཙུན་དམ་པ་སོགས་བླ་ཆེན་རྣམས་མཇལ་ཞིང་འབུལ་
• 355 •



སྐྱེས་རྒྱ་ཆེན་ཕུལ། གྲྭ་མང་ལ་མང་འགྱེད་དང༌། ཡོན་བདག་རྣམས་
ལ་སྐྱེས་ཕུན་སུམ་ཚོགས་པ་བསྩལ། ལྔ་པ་ཆེན་པོའི་བཀའ་ལྟར་སོག་
པོའི་ཡུལ་དུ་སྐུང་གནས་སྲུང་བའི་སྲོལ་རྒྱ་ཆེར་སྤེལ། རྗེ་བཙུན་དམ་
པ་རི་བོ་དགེ་རྒྱས་གླིང་གི་དགོན་པར་ཕེབས་སྐབས་ཁོང་ཕྱག་ཕྱིར་་་
ཕེབས། རྗེ་བཙུན་དམ་པས་གསེར་སྲང་བཅུ་དང་རྟ་སུམ་ཅུས་
གཙོས་པའི་གནང་སྦྱིན་སྤོམ་མཐོ་བ་བསྩལ། །
མེ་སྟག་(༡༦༨༦)ལོར་དགའ་ལྡན་ཁྲི་ཐོག་ཞེ་བཞི་པ་ངག་
དབང་བློ་གྲོས་རྒྱ་མཚོས་སོག་ཡུལ་དུ་ཧ་ལ་ཧ་ཨོའི་དུས་ཟིང་གི་བར་
འདུམ་ལ་ཕེབས་པ་ཞུ་རིང་པིལ་ཆིར་དུ་ཞལ་འཇལ་ཞིང་ཆོས་འགའ་
གསན། ཆོས་རྗེ་ཨ་ཆི་ཐུས། ཁོང་མཁར་སྔོན་པོར་གདན་དྲངས།
དེར་གདུལ་བྱ་མང་པོ་སྨིན་གྲོལ་གྱི་ལམ་ལ་བཀོད། །
ལྕགས་ལུག་（༡༦༩༡）ལོར་གོང་མར་འཚམས་ཞུ་མཛད་་་
པའི་ཆེད་དུ་གོང་མའི་བོ་བྲང་དུ་ཕེབས། གོང་མས་ཛ་སག་གི་གོ་
གནས་གནང་། ལོ་དེའི་ཕྱི་ལོར་ཡང་གོང་མར་འཚམས་ཞུར་ཕེབས་
ནས། རྗེ་བཙུན་དམ་པ་དང་མཉམ་དུ་གོང་མའི་ཡུམ་ཐེ་ཧུའི་རྟེན་
རྣམས་ལ་རབ་གནས་མཛད། གོང་མའི་སྤྱན་སྔར་མཁས་དབང་
འགའ་དང་རྩོད་གླེང་མཛད་པས་ཁོང་གི་རྣམ་དཔྱོད་ལ་གོང་མ་་་་
བསྟོད་བསྔགས་ཐོབ།
དེ་ནས་ཚུར་ཕེབས་ཏེ་མཁར་སྔོན་དུ་དགོན་པའི་ཁྲིར་་་་་
• 356



བཞུགས་ཏེ་འཆད་ཉན་ཡུན་རིང་མཛད། ལོ་དེའི་སྟོན་ཁར་དགའ་
ལྡན་ཁྲི་པ་ཉེར་བཞི་པ་བྱམས་པ་རྒྱ་མཚོའི་ཡང་སྲིད་སོག་ཡུལ་དུ་་་་་
འཁྲུངས། སྤྲུལ་སྐུ་དེའི་གཙུག་ཕུད་བཞེས་ཏེ་རབ་བྱུང་དགེ་ཚུལ་གྱི་
སྡོམ་པ་བསྩལ། མདོར་ན་སོག་ཡུལ་གྱི་དགོན་སྡེ་ཚང་མར་ཞབས་
ཀྱིས་བཅགས་ཏེ་འཆད་ཉན་མཛད་ཅིང་སློབ་མ་མང་པོ་སྤེལ།
སྐབས་དེར་ཁོང་གིས་སོག་སྐད་ཐོག་ནས་ཆོས་བཤད་པ་ཡིན་པས་་་་་
ཉན་མཁན་ཤིན་ཏུ་མང་པོ་ཡོད།
ཤིང་ཕག་(༡༦༩༥)ལོ་ལ་གོང་མའི་ཕོ་བྲང་དུ་ཕེབས་ནས་
ལོ་གསར་བཏང་། བོད་ཆོས་ལྷ་ཁང་དུ་དམ་ཆོས་འཆད། ཚུར་རང་
དགོན་དུ་ཕེབས་ཤིང་མེ་བྱིའི་ལོ་གསར་དགྱེས་སྟོན་དང་སྨོན་ལམ་་་
ཆེན་མོ་ཚོགས། ལོ་དེར་གོང་མའི་དམག་གིས་སྤོ་ཤོ་ཐུའི་དཔུང་
ཚོགས་ལྷག་མེད་དུ་བཅོམ། གོང་མ་མཁར་སྔོན་དུ་ཕེབས་པ་མཇལ་
ཞིང་། གོང་མ་ཆེན་པོ་ཁོང་གི་བཞུགས་ཁང་དུ་བྱོན། སྒྲོལ་མའི་སྐུ་
ཞིག་གོང་མར་ཕུལ་ཏེ་ཞོ་དྲངས་པས་གོང་མས་དགྱེས་བཞིན་བཞེས་་
ཏེ་བསྔགས་བརྗོད་མཛད། ཁོང་ནི་དབོན་བློ་བཟང་དར་རྒྱས་ལ་ཛ་
སག་གི་གོ་ས་གནང་། དེ་གར་དགོན་པ་གསར་བཞེངས་དང་རྒྱ་
བསྐྱེད། སློབ་མ་མང་པོར་ཆོས་འཆད་ཉན། དགོན་པའི་རྟེན་
བཀའ་འགྱུར་བཞེངས་པ་སོགས་མཛད། །
ལྕགས་འབྲུག་( ༡༧༠༠)ལོར་ཡབ་དགོངས་པ་རྫོགས་ནས་
• 357 •



དགོངས་རྫོགས་ཟབ་རྒྱས་བསྒྲུབས། དེ་ནས་སློབ་མའི་གཙོ་བོ་མཁར་
སྔོན་རབ་འབྱམས་པ་དང་། བཀའ་འགྱུར་བ། མེར་གེན་བཀའ་
བཅུ་པ་སོགས་ལ་འཆད་ཉན་ཡུན་རིང་མཛད་པ་དང༌། དགེ་ཚུལ་
དགེ་སློང་གི་སྡོམ་པ་མང་པོ་གནང་བ། ཨོ་རོད་རབ་བརྟན་ཝང་དང་
བཀྲ་ཤིས་ཝང་སོགས་ཝང་མང་པོར་ཟབ་ཆོས་གནང་བ། དགེ་
འདུན་ཤིན་ཏུ་མང་པོར་བཀའ་འགྱུར་གྱི་ལུང་སོགས་དབང་ལུང་་་་་་
མང་པོ་གནང་། གོང་མའི་མདུན་སྔ་ཕྱིར་ལན་མང་བཅར་ཞིང་།
གོང་མས་དགྱེས་གཟིགས་བདག་སྐྱོང་ཚད་མེད་གནང་བ་བཅས་་་་་་
དང་། དབུས་ལྷ་ལྡན་དུ་ཐེངས་གཉིས་པ་ཕེབས་འདུན་ཡོད་ཀྱང་
དགུང་ན་སྨིན་པའི་རྐྱེན་གྱིས་རེ་བ་མ་གྲུབ། །
རབ་བྱུང་བཅུ་གཉིས་པའི་ཤིང་ལུག་(༡༧ ༡༥）ལོའི་ཟླ་བ་
དང་པོའི་ཚེས་ཉི་ཤུ་ཉིན་དགོངས་པ་རྫོགས་སོ།།
རྣམ་ཐར་མདོར་བསྡུས་འདི་ནི་བཀའ་འགྱུར་བ་མེར་གེན་་
ནོ་མོན་ཧན་ནས་བརྩམས་པའི་རྣམ་ཐར་ཚིགས་བཅད་མ་རྣམ་ཐར་་
དཔག་བསམ་ཡོངས་འདུའི་དབང་པོ་གཙོ་བོར་བཟུང་། གསུང་
འབུམ་ཆོས་ཚན་རྣམས་ལའང་ལེགས་པར་བལྟས་ཏེ་བྲིས་པ་ཡིན།
ཁོང་གི་གསུང་ནི་པེ་ཅིན་པར་མ་ཀ་པ་ནས་ངའི་བར་པོད་
བཞི་མི་རིགས་དཔེ་མཛོད་ཁང་དུ་བཞུགས་སོ།།
• 358



ལྕང་སྐྱ་ངག་དབང་བློ་བཟང་ཆོས་
ལྡན་གྱི་རྣམ་ཐར་མདོར་བསྡུས།
ལྕང་སྐྱ་ངག་དབང་བློ་བཟང་ཆོས་ལྡན་ནི་མདོ་སྨད་ཙོང་་་
ཁའི་ཉེ་འདབས་གཡི་དགེའི་ལུང་པར་རྟ་ཕྱུག་ཅེས་པའི་གྲོང་དུ།
ཡབ་ཁེ་བ་ཅང་ཨེ་ཧར་དང་། ཡུམ་ལོ་ཟ་ཐར་མོ་མཚོ་གཉིས་ཀྱི་སྲས་
སུ་རབ་བྱུང་བཅུ་གཅིག་པའི་ཆུ་རྟ་(༡༦༤༢)ལོའི་ཟླ་བ་བཅུ་གཅིག་
པའི་ཚེས་བཅུའི་དགོང་མོ་ནམ་ཕྱེད་ལ་སྐུ་བལྟམས། དགུང་གྲངས་
གསུམ་བཞིར་ཕེབས་སྐབས་ད་དུང་སྨྲ་མི་ཤེས་པའི་ལྐུག་པ་ལྟ་བུར་་་་
གྱུར། དེ་ནས་ཡབ་ཡུམ་གྱིས་གཙང་སྦྲ་སོགས་ཐབས་སྣ་ཚོགས་ལ་
འབད་ཅིང་དགེ་བསྙེན་བསྒྲུབ་བཅུག་པས་རིམ་གྱིས་སྨྲ་ཤེས་པར་་་་་
གྱུར། དེ་གར་བོད་པ་བླ་རྒན་ཞེས་པའི་བླ་མ་ཞིག་བཞུགས་པ་དེས།
ཁོང་ལ་དགེ་འདུན་སྐྱབས་ཞེས་པའི་མཚན་གསོལ། །
དེ་ནས་རིང་པོ་མ་ལོན་པར་ཐང་རོང་དགོན་གྱི་ཁྲི་པ་ཚུལ་་
ཁྲིམས་རྒྱ་མཚོས་ཡབ་ལ་བུ་འདིར་ཁྲིད་ཤོག་ཅེས་དགོན་པར་བོས།
བླ་མ་གོང་མ་གྲགས་པ་འོད་ཟེར་གྱི་དངོས་ཆས་རྣམས་ངོས་འཛིན་་་་
བྱེད་བཅུག དབུས་ལྷ་ལྡན་དུ་བཞུགས་ཡོད་པའི་བླ་མ་གོང་མའི་
• 359 •



དབོན་པོ་བློ་གྲོས་འོད་ཟེར་མདུན། བྱིས་པའི་གནས་ཚུལ་སོགས་ཀྱི་
འཕྲིན་ཡིག་ཕུལ། བློ་གྲོས་འོད་ཟེར་གྱིས་པཎ་ཆེན་བློ་བཟང་ཆོས་གྱི་
རྒྱལ་མཚན་ལ་གནས་ཚུལ་སྙན་ཞུ་ཕུལ་བས་པཎ་ཆེན་ནས་གྲགས་པ་
འོད་ཟེར་གྱི་སྐུ་སྐྱེ་རུ་ངོས་འཛིན་མཛད་དེ། རེ་ཞིག་ཐང་རིང་དགོན་
དུ་ཞོག་ཅེས་པའི་བཀའ་གནང༌། །
དེ་ནས་ཐང་རིང་དགོན་དུ་སོང་ནས། དགོན་དེའི་ཁྲི་ཟུར་
ཚུལ་ཁྲིམས་རྒྱ་མཚོ་དང་། ཁྲི་པ་ཕུན་ཚོགས་བཟང་པོ་གཉིས་ཀྱི་སྤྱན་
སྔར་གཙུག་ཕུད་ཕུལ་ཏེ་རབ་ཏུ་བྱུང་། མིང་བསྟན་འཛིན་ལེགས་
བཤད་རྒྱ་མཚོར་བཏགས། ། སྦྱོར་ཀློག་དང་བློར་འཛིན་གྱི་དབུ་
ཚུགས། དགུང་གྲངས་དགུ་པར་དགོན་ལུང་དགའ་ལྡན་བྱམས་པ་
གླིང་དུ་ཕེབས། མཆོད་ཡོན་ཀུན་གྱིས་བརྩི་འཇོག་ཆེན་པོ་བྱས།
དགུང་ལོ་བཅུ་གཅིག་པར། ཙོང་ཁའི་སྟོད་སྐར་མའི་ཐང་ཆེན་དུ།
ལྔ་པ་ཆེན་པོ་པེ་ཅིང་དུ་ཕེབས་པ་མཇལ་བར་ཕྱིན། དགུང་ལོ་ཉི་
ཤུར་ཕེབས་པ་ལྕགས་མོ་གླང་གི་ལོར་དབུས་ལྷ་ལྡན་དུ་ཕེབས། ལྔ་པ་
ཆེན་པོ་མཇལ་ཞིང་ཁོང་གི་སྤྱན་སྔར་དགེ་ཚུལ་གྱི་སྡོམ་པ་མནོས། བློ་
བཟང་ཆོས་ལྡན་ཞེས་པའི་མིང་གནང་། དེ་ནས་དགོན་ཁག་དང་
གནས་ཁྱད་འཕགས་རྣམས་སུ་མཇལ་སྐོར་ཟིན་རྗེས། འབྲས་སྤུངས་
སྒོ་མང་གྲྭ་ཚང་གི་ཆོས་གྲྭར་ཞུགས། སྒོ་མང་སློབ་དཔོན་ངག་དབང་
བློ་གྲོས་རྒྱ་མཚོའི་སྤྱན་སྔར་ལོ་བརྒྱད་རིང་ཚད་མ་སོགས་གསན།
• 360 •



དགུང་ལོ་ཉེར་གསུམ་པ་ཤིང་ཕོ་འབྲུག་གི་ལོར། རྒྱལ་
དབང་ལྔ་པའི་གདུན་བསྙེན་རྫོགས་ཀྱི་སྡོམ་པ་བླངས། དགུང་ལོ་
ཉེར་བདུན་པར་གླིང་བསྲེའི་གྲྭ་སྐོར་དང་། ཉེར་དགུ་པར་ལྷ་ས་སྨོན་
ལམ་ཆེན་མོར་གྲྭ་སྐོར་མཛད། དགུང་ལོ་སོ་གསུམ་པར། གཙང་དུ་
ཕེབས། པཎ་ཆེན་བློ་བཟང་ཆོས་རྒྱན་གྱི་སྐུ་ཕྲེང་མཇལ། ཤར་རྩེའི་
མཁན་པོ་བློ་བཟང་པདྨ་ལ་ཙོང་ཁ་པ་དང་། པཎ་ཆེན་གོང་མའི་
གསུང་འབུམ་གྱི་ཁྲིད་ལུང་བཅས་ཞུས། དེ་རྗེས་སུའང་གཙང་དུ་
ཐེངས་འགའ་ཕེབས་ཅིང་། པཎ་ཆེན་གོང་མའི་ཐུགས་སྲས་དཀོན་
མཆོག་རྒྱལ་མཚན་སོགས་མཁས་པ་མང་པོ་སློབ་དཔོན་དུ་བསྟེན་་་་
ནས་མདོ་སྔགས་ཀྱི་གཞུང་རྣམས་ལ་སྦྱངས་པ་མཐར་ཕྱིན་མཛད་དེ་་་
མཁས་པ་ཆེན་པོར་གྱུར། །
དགུང་ལོ་ཞེས་གཉིས་པ་ཆུ་མོ་ཕག་གི་ལོར་དགོན་ལུང་་་་་
དགོན་གྱིས་བསུ་མ་མངགས་པ་དང་ལྷན་ཅིག་ཏུ། མདོ་སྨད་དུ་ཚུར་
ཕེབས། དགོན་ལུང་རི་ཁྲོད་བྱང་ཆུབ་གླིང་དུ་བཞུགས། ཕྱི་ལོར་
ཐང་རིང་དགོན་དང་སྐུ་འབུམ་སོགས་སུ་ཕེབས། དགུང་ལོ་ཞེ་དྲུག་
པར། ལོ་གསར་སྨོན་ལམ་ཆེན་པོ་འཚོགས་པ་དང་། གོང་མ་མཇལ་
བའི་ཆེད་དུ། པེ་ཅིང་ལ་ཁྲི་ཆེན་ངག་དབང་བློ་གྲོས་རྒྱ་མཚོ་མཉམ་
པོར་ལན་གཉིས་བྱོན། ལན་དང་པོར་གོང་མས་གོས་དར་སོགས་ཀྱི་
གནང་སྦྱིན་བསྩལ་ཅིང་ཞལ་འདྲི་གནང༌། ལན་གཉིས་པར་གོང་མ་
• 361 •



ཆེན་པོར་དམ་པའི་ཆོས་ཀྱི་འབེལ་གཏམ་མཛད།
གོང་མས་ཐུགས་དགྱེས་པ་ཆེན་པོ་མཛད་ཅིང་མགུལ་དར་་
དང༌། པེ་ཅིང་སྡོད་དགོས་པའི་བཀའ་ལུང་བསྩལ། གནས་སྐབས་
པེ་ཅིང་བསྡད་མི་དགོས་པའི་དགོངས་པ་ནན་ཏན་གྱིས་ཞུས་ནས་་་
ཁྲོལ། དགུང་ལོ་ང་གཉིས་པ་ཆུ་མོ་བྱའི་ལོར་གོང་མས་དྲུང་དུ་ཡོང་
དགོས་པའི་བཀའ་ལུང་ལྕི་བ་ཕབ། གྱེན་བཟློག་མ་ནུས་པར་རིམ་
གྱིས་ལམ་དུ་ཞུགས། པེ་ཅིང་ཕོ་བྲང་གི་ཉེ་སྐོར་དུ་སླེབས་པ་ན། ཕོ་
བྲང་ནང་གི་བླ་མ་ཀུན་བསུ་བར་ཕེབས། ཕྱི་ལོའི་སྟོན་ཁར་རྗེ་བཙུན་
དམ་པ་པེ་ཅིང་དུ་ཕེབས། ཁོང་དང་ལྷན་ཅིག་དམ་པའི་ཆོས་ཀྱི་
དགའ་སྟོན་རྒྱ་ཆེན་སྤེལ། དེ་ནས་ལོ་བཞི་ཙམ་པེ་ཅིང་དུ་གསང་བདེ་
འཇིགས་གསུམ་གྱི་དབང་དང་རྗེས་གནང་། ཁྲིད་ལུང་། དགེ་
བསྙེན་དང་རབ་བྱུང་གི་སྡོམ་པ་འབོགས་པ་སོགས་དམ་པ་ཆོས་ཀྱི་་
སྦྱིན་པ་རྒྱ་ཆེར་བསྩལ། དགུང་གྲངས་ང་དྲུག་པ་མེ་མོ་གླང་གི་ལོར།
གོང་མའི་བཀའ་ལྟར་ཛ་སག་དང་མཉམ་དུ་མཁར་སྔོན་དང་ཟི་ལིང་
སོགས་བརྒྱུད་དབུས་ལྷ་ལྡན་དུ་ཕེབས། རྒྱལ་དབང་དྲུག་པ་གནས་
མཆོག་པོ་ཏ་ལའི་གསེར་ཁྲིར་མངའ་གསོལ་ཞིང་། ཟང་ཟིང་གི་
འབུལ་བ་རྒྱ་ཆེན་བསྟབས། པཎ་ཆེན་ལ་གོང་མས་གནང་བའི་
མཆོད་རྫས་དང་གསེར་དངུལ་ཕུལ་ཅིང་ལན་ལྔ་མཇལ། སེ་འབྲས་
དགེ་གསུམ་གྱི་དགེ་འདུན་རྣམས་ལའང་མང་འགྱེད་སོགས་ཕུལ།
• 362 •



དེའི་ཕྱི་ལོར་བྱང་ལམ་བརྒྱུད་པེ་ཅིང་དུ་ལོག
དགུང་གྲངས་དྲུག་ཅུ་རེ་དགུ་རུ་ཕེབས་པ་ལྕགས་ཕོ་སྟག་གི་
ལོར་གོང་མས་ཤིང་རྟ་སེར་པོ་དང་ཐམ་ག རིན་པོ་ཆེའི་རིགས་
དང་གོས་དར་སོགས་གནང་སྦྱིན་གྱ་ནོམ་པ་བསྩལ་ཏེ་རང་དགོན་དུ་
ལོག སོག་ཡུལ་གྱི་དགོན་སྡེ་ཡོངས་ལ་ཞབས་ཀྱིས་བཅགས་ཏེ་དམ་
པའི་ཆོས་ཀྱི་བདུད་རྩི་སྤེལ། དགུང་ལོ་བདུན་ཅུར་ཕེབས་པ་ལྕགས་
མོ་ཡོས་ཀྱི་ལོར་སླར་ཡང་པེ་ཅིང་དུ་ཕེབས། པཱ་དུར་ཇིན་གྱི་གཞི་མ་
ཁང་པ་བཅས་ཉོས་ཏེ། ནོ་མིན་ཧན་གྱིས་མཐུན་རྐྱེན་སྦྱར་ནས་
དགོན་པ་ནང་རྟེན་དང་བཅས་པ་བཞེངས། ཆུ་ཕོ་འབྲུག་གི་ལོར། །
གོང་མས་དགོན་པ་དེ་ལ་ཐུང་གྲུ་ཇི་ཞེས་པའི་མིང་བསྩལ། བླ་མ་
བརྒྱ་ཕྲག་ལྷག་གིས་རབ་གནས་མཛད། །
དགུང་ལོ་བདུན་ཅུ་དོན་གསུམ་དུ་ཕེབས་པ་རབ་བྱུང་བཅུ་
གཉིས་པའི་ཤིང་རྟ་ (༡༧ ༡༤)ལོའི་ཟླ་བ་ལྔ་པའི་ཚེས་ལྔ་ལ་་་
དགོངས་པ་རྫོགས་སོ།།
• 363 •



འཇམ་དབྱངས་བཞད་པའི་རྡོ་རྗེའི་
རྣམ་ཐར་མདོར་བསྡུས།
འཇམ་བཞད་སྐུ་ཕྲེང་དང་པོ་འཇམ་དབྱངས་བཞད་པའི་
རྡོ་རྗེའི་འཁྲུངས་ཡུལ་ནི། ཀན་སུའུ་ཁོངས་བསང་གཞུང་དུ་ལུང་
ཕྲན་མང་པོ་ཡོད་པའི་ནང་ཚན་རྒན་གྱི་སྨད་ཀྱི་ཆར་གཏོགས་པ་ཁྲ་་་
དིང་ཞེས་པའི་ཡུལ་ཡིན། རབ་བྱུང་བཅུ་གཅིག་པའི་ས་ཕོ་བྱི་བའི་
（༡༦༤༨）ལོའི་ཧོར་ཟླ་དང་པོའི་ཚེས་བརྒྱད་ལ། ཡབ་དཔལ་
འབུམ་རྒྱལ་དང་ཡུམ་ཐར་མོ་བྱམས་གཉིས་ཀྱི་སྲས་སུ་འཁྲུངས།
དགུང་ལོ་བདུན་པར་ཡབ་ཀྱི་གཅེན་པོ་དགེ་སློང་བསོད་་་་
ནམས་ལྷུན་གྲུབ་མདུན་འབྲི་ཀློག་དང་ལྷ་རིས་བཅས་སྦྱོང་། དགུང་
ལོ་བཅུ་གསུམ་པར་ཁྱུ་མཆོག་ཡེ་ཤེས་རྒྱ་མཚོའི་སྤྱན་སྔར་དགེ་ཚུལ་གྱི་
སྡོམ་པ་བླངས། མཚན་བློ་བཟང་རྒྱལ་མཚན་གསོལ། དགུང་ལོ་བཅུ་
དྲུག་ནས་ཉི་ཤུའི་བར། སྐུ་ཆིངས་མི་བཀྲོལ་བར་གཟིམས་པ་སོགས་
དཀའ་སྤྱད་དང་དགེ་སྦྱོར་མཛད་ཅིང་། སྔགས་ཀྱི་བཀླག་ཐབས་
དང་། སྨད་དཔྱད། རྩིས་སོགས་སྦྱངས། དགུང་ལོ་ཉེར་གཅིག་པར་
• 364



དབུས་སུ་ཕེབས། འབྲས་སྤུངས་སྒོ་མང་གྲྭ་ཚང་དུ་སློབ་གཉེར་
མཛད། དགུང་ལོ་ཉེར་དྲུག་པར་གསང་ཕུར་ས་དགེའི་གྲྭ་ཚང་བཅུ་
གཅིག་ཚོགས་པའི་དབུས་སུ་དམ་བཅལ་བཞག མཁས་པའི་
གྲགས་པ་དབུས་གཙང་ཡོངས་སུ་ཁྱབ། དགུང་ལོ་ཉེར་བདུན་པར་
ལྔ་པ་ཆེན་པོའི་མདུན་ནས་དགེ་སློང་གི་སྡོམ་པ་མནོས། འཇམ་
མགོན་བློ་གྲོས་རྒྱ་མཚོ། ལྕང་སྐྱ་ངག་དབང་ཆོས་ལྡན། བཀའ་
འགྱུར་སྦྱིན་པ་རྒྱ་མཚོ། རྒྱལ་སྲས་མེར་རྒན་སོགས་བླ་མ་མང་དུ་
བསྟེན། དགུང་ལོ་སོ་གཉིས་པར་རི་བོ་དགེ་འཕེལ་དུ་ཕེབས། ལོ་ཉི་
ཤུའི་རིང་སྔགས་ཀྱི་སྐོར་གསན་སྦྱོང་མཛད། །
དགུང་ལོ་ང་གསུམ་པར་རྒྱལ་དབང་ཚངས་དབྱངས་རྒྱ་་་་
མཚོས་སྒོ་མང་གི་བླ་མ་བསྐོས་ནས་གདན་ཁྲིར་ཕེབས། སྐབས་དེར་
གཞུང་པོད་ལྔའི་འཆད་ཉན་དང་གསུང་ཆོས་རྩོམ་པ་ཁོ་ནས་དུས་་་་་
འདའ་བར་མཛད། དགུང་ལོ་དྲུག་ཅུ་པར་ལྷ་བཟང་ཁང་ནས་ཕ་
བོང་ཁའི་གདན་ས་ཕུལ་ནས་ཁྲིར་ཕེབས། ལོ་གསུམ་ཙམ་བཞུགས།
དགུང་ལོ་རེ་གཅིག་པ་ས་མོ་གླང་གི་ལོའི་(༡༧༠༩）ཟླ་བ་དགུ་པར་
མདོ་སྨད་དུ་ཕྱིར་ཕེབས། ལྕགས་ཕོ་སྟག་གི་ལོའི་（༡༧ ༡༠）ཟླ་བ་
གསུམ་པའི་ཚེས་བཅོ་ལྔ་ལ་བླ་བྲང་དགོན་གསར་འདེབས་ཀྱི་དབུ་་་་
བཙུགས། དགུང་ལོ་དོན་གསུམ་པ་ལྕགས་ཕོ་བྱི་བའི་ལོ་
• 365 •



( ༡༧༢༠）ལ་གོང་མ་ཁང་ཤི་ནས་པཎྜི་ཏ་ཨེརྟི་ནི་ནོ་མིན་ཧན་ཞེས་
པའི་ཆོ་ལོ་བསྩལ།
དགུང་ལོ་དོན་བཞི་པ་རབ་བྱུང་བཅུ་གཉིས་པའི་ལྕགས་མོ་
གླང་གི་ལོའི་( ༡༧༢༡）ཟླ་བ་གཉིས་པའི་ཚེས་ལྔ་ལ་སྐུ་གཤེགས་སོ།།
ཁོང་གི་གསུང་ནི་ཀ་ནས་བའི་བར་པོད་བཅོ་ལྔ་བཞུགས་་་་
སྡེ་སྲིད་སངས་རྒྱས་རྒྱ་མཚོའི་
རྣམ་ཐར་མདོར་བསྡུས།
ལྔ་རིག་དབྱངས་སུ་ལེན་པའི་མཁས་དབང་དམ་པ་སྡེ་་་་
སྲིད་སངས་རྒྱས་རྒྱ་མཚོ་མཆོག་ནི། དབུས་ལྷ་ལྡན་གྱི་ལྗོངས་སུ་
དཔལ་ལྡན་འབྲས་སྤུངས་དགོན་པའི་ནུབ་འདབས། སྐྱིད་ཤོད་ཉང་
བྲན་གྲོང་སྨད་པའི་ཁྱིམ་དུ། བཀའ་བརྒྱུད་བསྟན་པའི་བདག་པོ་
མར་པ་ཆོས་ཀྱི་བློ་གྲོས་ཀྱི་ཐུགས་སྲས་མཚུར་སྟོན་དབང་གི་རྡོ་རྗེའི་་་
རིགས་རྒྱུད་ལས་མཆེད་པའི་ཡབ་ཨ་སུག་དང་། ཡུམ་བུ་ཁྲིད་རྒྱལ་མོ་
རྣམ་ གཉིས་ ཀྱི་ སྲས་ སུ་ རབ་ བྱུང་ བཅུ་ གཅིག་ པའི་ ཆུ་ སྦྲུལ་་་་་
• 366



(༡༦༥༣）ལོར་བལྟམས།
བྱིས་པ་བཙས་མ་ཐག་ཏུ་ལ་མོ་ཚངས་པས་མཚན་དཀོན་་་་་
མཆོག་དོན་གྲུབ་ཅེས་གསོལ། རྗེས་ནས་རྒྱལ་དབང་ལྔ་པས་སངས་
རྒྱས་རྒྱ་མཚོ་ཞེས་པའི་མཚན་བསྩལ། རྒྱལ་དབང་ལྔ་པ་རྒྱ་ནག་ཏུ་
ཕེབས་ཁར་གྲོང་སྨད་པའི་ཁྱིམ་དུ་ཞབས་ཀྱིས་བཅགས་པ་སོགས་་་་་
འབྲེལ་འདྲིས་ཆེ་ཞིང་། སྡེ་སྲིད་འཕྲིན་ལས་རྒྱ་མཚོའང་ཁོང་གི་ཞང་
པོར་གྱུར་སྟབས། དགུང་གྲངས་བརྒྱད་དུ་སོན་པ་ན། ལྔ་པ་ཆེན་
པོའི་སྐུ་མདུན་དུ་བཅར། ལྔ་པ་ཆེན་པོ་དང་ཞང་པོ་སྡེ་སྲིད་འཕྲིན་
ལས་རྒྱ་མཚོ་རྣམ་གཉིས་མདུན་ནས། ཡི་གེའི་སྦྱོར་ཀློག་ རྩིས་
དཀར་ནག སྒྲ་སྙན་ངག བཟོ་དང་གསོ་བ། ནང་དོན་རིག་པ་
བཅས་སྦྱངས་པས་རིག་པར་བྱ་བའི་གནས་ཀུན་ལ་ཐོགས་པ་མེད་་་་་
པར་གྱུར། ལྔ་པ་ཆེན་པོ་དང་ཞང་སྡེ་སྲིད་ནས་ཆབ་སྲིད་འཛིན་སྐྱོང་
གི་བསླབ་སྟོན་ཡང་མཐིལ་ཕྱིན་མཛད་པར་བརྟེན། ཡུན་མི་རིང་
བར་ཆོས་སྲིད་ལུགས་ཟུང་ལ་མཁྱེན་པ་མཁའ་ལྟར་ཡངས་ཤིང་།
བོད་མི་རིགས་དང་། བོད་ཀྱི་རིག་གནས་འཛིན་སྐྱོང་སྤེལ་གསུམ་
བྱེད་པར་ལྷག་བསམ་ཟླ་དང་བྲལ་བ་ཐུགས་ལ་འཁྲུངས།
ཁོང་ དགུང་ གྲངས་ ཉེར་ བདུན་ དུ་ སོན་ པ་ ས་ ལུག་་་་་་
（༡༦༧༩）ལོའི་ཟླ་བ་དྲུག་པའི་ཚེས་དྲུག་ཉིན་ལྔ་པ་ཆེན་པོས་ཁོང་་་
• 367 •



སྡེ་སྲིད་དུ་བསྐོས་ཐོག བཅའ་ཡིག་ཕྱག་རྗེས་ཀྱིས་བརྒྱན་པ་བསྩལ་
ཏེ་བོད་སེར་སྐྱ་ཚང་མར་ཤེས་སུ་བཅུག བཅའ་ཡིག་འདི་ནི་ད་ལྟ་
པོ་ཏ་ལའི་སུམ་སྐས་མགོར་བྲིས་པ་དེ་ཡིན། སྡེ་སྲིད་སྔོན་མ་ལྟར་
སྲིད་ཁོ་ན་འཛིན་པ་མིན་པར་ལྔ་པ་ཆེན་པོའི་བཀའ་ལྟར་ཆོས་དང་་་་
འཇིག་རྟེན་ཀུན་ལ་བླ་མའི་རྗེས་འཛིན་ལེགས་པར་མཛད། ཁོང་སྡེ་
སྲིད་ཀྱི་གོ་སར་བཞུགས་ནས་ལོ་ལྔའི་བར་ལྔ་པ་ཆེན་པོ་འཚོ་ཞིང་་་་་་
བཞུགས་ཡོད་སྟབས། ཆོས་སྲིད་གང་ཐད་ལྔ་པ་ཆེན་པོར་བསླབ་
སྟོན་ཞུས། བཙུགས་ནས་རིང་པོར་མ་ལོན་པའི་དགའ་ལྡན་ཕོ་བྲང་
གི་སྲིད་དབང་སྲ་བརྟན་དང་འཐུས་ཚང་བར་མཛད། གཙང་པ་སྡེ་
སྲིད་སྐབས་ཀྱི་ཁྲིམས་ཡིག་ལ་གཞིར་བཟུང་ནས་༦ ཁྲིམས་ཡིག་ཞལ་ལྕེ་
བཅུ་གཉིས་པ་》ཟུར་རྒྱན་དང་བཅས་གཏན་ལ་ཕབས། ས་སྐྱ་འགྲོ་
མགོན་ཆོས་རྒྱལ་འཕགས་པའི་དུས་ཀྱི་ཆེན་པོར་འོས་པའི་ལས་ཚན་་
བཅུ་གསུམ་དུ་གྲགས་པ་དེ་ཉིད་འཕེལ་རྒྱས་སུ་བཏང་སྟེ་སྲིད་འཛིན་
སྡེ་ཁག་གི་ལས་ཁུངས་ཁག་མང་བཙུགས། ལས་ཁུངས་དེ་དག་གི་
བྱེད་སྒོའི་རྣམ་གྲངས་ཞིབ་གསལ་འཁོད་པའི་བཅའ་ཁྲིམས་སྒྲིག་ཡིག་
《 བླང་དོར་གསལ་བར་སྟོན་པའི་དྭངས་ཤེལ་མེ་ལོང་》ཞེས་པ་གསར་
དུ་བརྩམས། བོད་ཁུལ་རྫོང་གཞིས་ཁག་གི་འབངས་མིའི་ཐེམ་ཐོ་
ཞིབ་བཤེར་དང་། རྫོང་གཞིས་གནད་ཆེ་ཆུང་གི་རིམ་པའི་ཁྱད་
པར། ཡུལ་ཐོན་ལ་དཔག་པའི་ཁྲལ་བསྡུའི་གཞུང་ཡིག་གསར་བཀོད་
• 368 •



ཐོག་ཡོང་འབབ་སྡུད་མཁན་དང་། དཔྱ་ཁྲལ་སྡུད་པོ་བཀར་རྒྱ་བ་
སོགས་གསར་པ་བསྐོས། ས་གནས་གལ་ཆེའི་རིགས་ལ་ཆོས་རྫོང་
ཟུང་འབྲེལ་གྱི་སྲིད་དབང་ལམ་ལུགས་གསར་དུ་བཙུགས། ལས་
ཁུངས་སོ་སོར་རྟག་པར་བསྐོར་གཡེང་ཞིབ་འཇུག་སྒོ་ནས་ཆོས་སྲིད་
འཕེལ་ཐབས་ལ་ཐུགས་བརྩོན་མཛད། དབུས་གཙང་དྭགས་ཀོང་
སོགས་སུ་མི་དཀྱུས་མའི་ཟོལ་གྱིས་ཆོས་སྲིད་བསྐྱངས་ཚུལ་་་་་་
འབངས་ཁྲོད་ཀྱི་གླེང་བརྗོད་ཇི་ཡོད་རྟོག་ཞིབ་ཏུ་ཕེབས་པ་སོགས་་་་
མཁས་མཛངས་ལྡན་པའི་བྱ་བ་རྒྱ་ཆེན་མཛད། ལ་དྭགས་རྒྱལ་པོ་
སེང་གེ་རབ་བརྟན་གྱིས་ཚུར་རྒོལ་གྱི་དཔུང་ཚོགས་ལྷགས་པ་ཚར་་་་་
གཅོད་པའི་ཆེད་དུ། དགའ་ལྡན་ཚེ་དབང་དཔུང་ཚོགས་བཅས་པ་
མངགས་ཏེ་དགྲ་སྡེ་ཚང་མ་ཕམ་པར་བྱས་ཤིང་། མངའ་རིས་སྐོར་
གསུམ་སླར་ཡང་ཆབ་འོག་ཏུ་བཅུག
སྡེ་ སྲིད་ དགུང་ གྲངས་ སུམ་ ཅུར་ ཕེབས་ པ་ ཆུ་ ་་་་
（༡༦༨ ༢)ལོའི་ཟླ་བ་གཉིས་པའི་ཚེས་ཉེར་ལྔ་ལ་ལྔ་པ་ཆེན་པོ་་་་
དགོངས་པ་ཆོས་དབྱིངས་སུ་ཐིམས། སྐབས་དེར་ཁོང་སྡེ་སྲིད་ཀྱི་གོ་
སར་བཞུགས་ནས་ལོ་བཞི་དང་ཟླ་བ་བརྒྱད་ཙམ་ལས་ཕྱིན་མེད་་་་་
ཅིང་། ད་སྔ་ཆོས་སྲིད་གང་ཅིར་བླ་མར་བཀའ་བསླབ་ཞུ་ཆོག་ཀྱང་།
ད་ནི་ཆབ་སྲིད་ཀྱི་འཁུར་འགན་ཡོངས་རྫོགས་ཁོང་གི་ཕྲག་པར་་་་་
• 369 •



བབས། སྐུ་ན་ཕྲ་ཞིང་ཉམས་མྱོང་མང་པོ་མེད་སྟབས། ལྔ་པ་ཆེན་པོ་
འཚོ་བཞུགས་སྐབས་ལྟར་ལག་ལེན་ཐུབ་མིན་ཐེ་ཚོམ་གྱི་དྲ་བས་་་་་
བཅིངས། དེའི་ཐོག་སྐབས་དེར་བོད་དུ་སོག་པོའི་དབང་ཤུགས་ཀྱང་
ཆེ་ཙམ་བཙན་བསྡད་བྱས་ཡོད་པར་བརྟེན། ལྔ་པ་ཆེན་པོ་སྐུ་
གཤེགས་པ་ལ་ཁག་བཏགས་ནས། བསམ་ཡུལ་ལས་འདས་པའི་
གནས་ཚུལ་མི་ཡོང་བའི་དོན་དུ། ལྔ་པ་ཆེན་པོ་སྐུ་གཤེགས་པའི་
མཚན་མོ་དེ་རང་ལ། དགེ་སློང་མཇམ་དབྱངས་གྲགས་པ། མཆོད་
དཔོན་ངག་དབང་ཤེས་རབ། དྲུང་འཚོ་དར་མོ་པ། ཆང་ཁྱིམ་ངག་
དབང་མཁྱེན་བརྩེ་སོགས་ནང་འཁོར་ཉུང་ཤས་གྲོས་ལ་བཀུགས་ཏེ་་
བསམ་གྲོས་བསྡུར། ཚང་མས་བླ་མའི་ཞལ་ཆེམས་ལྟར་གནས་སྐབས་
གསང་རྒྱུ་དགོས་པར་ཐག་བཅད། ཐབས་དུ་མར་བརྟེན་ནས་ལོ་
བཅུ་བཞི་ཙམ་གྱི་བར་གསང་རྒྱ་མཛད། དགུང་གྲངས་སོ་བརྒྱད་པ་
ལྕགས་རྟ་（ ༡༦༩༠）ལོར་འཛམ་གླིང་དུ་སྙན་གྲགས་ཀྱི་ཡོངས་སུ་་་
ཁྱབ་པའི་རྩེ་ཕོ་བྲང་དཀར་པོ་རྟེན་དང་བརྟེན་པར་བཅས་པ་་་་་
བཞེངས་པའི་དབུ་བཙུགས། དགུང་གྲངས་ཞེ་གསུམ་དུ་ཕེབས་པ་
ཤིང་ཕག་（༡༦༩༥）ལོའི་བར་ལོ་དྲུག་ལ་ཡོངས་སུ་གྲུབ་སྟེ་རབ་ཏུ་་
གནས་པ་མཛད་ཅིང་གསེར་གདུང་རིན་པོ་ཆེའི་དཀར་ཆག་《མཐར་
གླིང་རྒྱ་མཚོར་བགྲོད་པའི་གྲུ་གཟིངས་》ཞེས་པ་བརྩམས། ་
རབ་བྱུང་བཅུ་གཉིས་པའི་ཆུ་མོ་བྱ་( ༡༦༩ ༣）ལོ་ལ། གོང་
• 370



མ་ཁང་ཤིས་ནས་གསེར་གྱི་བྱང་བུར་བཀོད་པའི་གོ་སའི་བཀའ་ཡིག་
དང་། “རྡོ་རྗེ་འཆང་ཏཱ་ལའི་བླ་མའི་ཆོས་སྲིད་འཛིན་ཅིང་རྒྱལ་བའི་
བསྟན་པར་དར་རྒྱས་སུ་སྐྱོང་བའི་ས་དབང་ཐམ་ཀ་” ཞེས་པའི་་་་་
གསེར་ཐམ་གནང༌། ཏཱ་ལའི་ལྔ་པའི་ཡང་སྲིད་བརྩད་གཅད་པའི་
ཆེད་དུ་གསང་བའི་སྒོ་ནས་ཆོས་རྗེ་ཟིལ་གནོན་རྡོ་རྗེ་དང་། སྡེ་པ་
བསོད་ནམས་རྒྱལ་མཚན་སོགས་དབུས་གཙང་སྟོད་སྨད་ཀུན་ཏུ་་་་་
མངགས། མོན་ཡུལ་དུ་ཚངས་དབྱངས་རྒྱ་མཚོ་ལྔ་པའི་སྐུ་སྐྱེ་ཡིན་
པར་ཐག་བཅད། གནས་སྐབས་རིང་སྡིང་པ་ཆེ་ངག་དབང་སྙན་
གྲགས་ཀྱི་ཡང་སྲིད་ཡིན་པའི་ཟོལ་གྱིས་མཚོ་སྣ་རྫོང་དུ་གདན་དྲངས་
ནས་བཞུགས་སུ་བཅུག །
དགུང་ལོ་ཞེ་བཞི་པ་མེ་བྱི་(༡༦༩༦)ལོར་གསང་རྒྱུ་ཡོངས་
སུ་བཀྲོལ་ཏེ་བོད་ཀྱི་སེར་སྐྱ་ཚང་མར་རྒྱལ་བ་ལྔ་པ་ཞིང་དུ་གཤེགས་་
ཚུལ་དང་། ཡང་སྲིད་ཐག་ཆོད་ཟིན་པ་སོགས་གསལ་བར་བསྒྲགས།
རྒྱ་ནག་གོང་མར་ཡང་སྙན་སེང་ཕུལ། ཕྱི་ལོའི་ཟླ་བ་ལྔ་པའི་ཚེས་
བཞི་ཉིན་ཏཱ་ལའི་ལྔ་པའི་སྤྲུལ་སྐུ་ཡབ་ཡུམ་དང་བཅས་པ་སྣ་དཀར་་་
རྩེའི་གཟིམ་ཆུང་བསྟན་འཛིན་ཕོ་བྲང་དུ་གདན་དྲངས། པཎ་ཆེན་
བློ་བཟང་ཡེ་ཤེས་ཀྱང་དེར་ཕེབས་ནས། སྤྲུལ་སྐུར་རབ་བྱུང་གི་སྡོམ་
པ་ཕུལ། མཚན་བློ་བཟང་རིན་ཆེན་ཚངས་དབྱངས་རྒྱ་མཚོ་ཞེས་
གསོལ། ཟླ་བ་བཅུ་པའི་ཚེས་ཉེར་ལྔ་ཉིན་རྟེན་འབྲེལ་གཟབ་རྒྱས་
• 371 •



དང་བཅས་ཚངས་དབྱངས་རྒྱ་མཚོ་དགུང་གྲངས་བཅོ་ལྔར་ཕེབས་པ་
དེ་ཉིད་པོ་ཏ་ལའི་གསེར་ཁྲིར་མངའ་གསོལ། རྒྱ་ནག་གོང་མས་ཆེད་
བརྫངས་གནང་བའི་ལྕང་སྐྱ་ངག་དབང་ཆོས་ལྡན་གྱིས་གོང་མའི་་་་་་
བཀའ་ཤོག་རྟེན་དང་བཅས་ཕུལ་ཏེ་ཆེ་འདོན་ཟབ་རྒྱས་མཛད། ལྔ་
པའི་དགོངས་རྫོགས་ལ་དམིགས་ནས་སེ་འབྲས་དགེ་གསུམ་གྱི་དགེ་་་
འདུན་ཁྲི་ཕྲག་བརྒལ་བ་ཉིན་བཅུའི་རིང་སྨོན་ལམ་ཆེན་མོ་འཚོག་་་་
རྒྱུའི་ཚོགས་མཆོད་གསར་དུ་བཙུགས། བོད་ཟླ་གཉིས་པའི་ཚེས་སུམ་
ཅུ་ཉིན་མཆོད་རྫས་ཀྱི་རྣམ་གྲངས་སྟོང་ཕྲག་བརྒལ་བ་ཐོགས་པའི་་་་
དགེ་འདུན་མང་པོས་གཙུག་ལག་ཁང་ནས་རིམ་བྱོན་གྱིས་པོ་ཏ་ལ་་་་་
དང་ར་མོ་ཆེའི་གཙུག་ལག་ཁང་བཅས་ཡོངས་སུ་བསྐོར་བའི་ཚོགས་་
མཆོད་སེར་སྦྲེངས་ཀྱི་དུས་མཆོད་གསར་བཙུགས་ཐོག སྒྲིག་ཡིག་
《བྱང་ཆེན་ཉི་མའི་དཀྱིལ་འཁོར་》ཞེས་པ་གསར་དུ་བརྩམས། ལྷ་
ལྡན་གཙུག་ལག་ཁང་གི་བར་ཁང་དང་རྩེ་ཐོག་གི་ཁང་སྟོང་རྣམས་ལ་
ལྷ་ཁང་དང་། སྐོར་ལམ་ཤར་བྱང་གི་འཆི་མེད་ལྷ་ཁང་། བདེ་
ཐབས་ལྷ་ཁང་སོགས་གསར་བཙུགས་དང་། གནས་ཆུང་དགོན་པ་
གསར་བཏབ། གཞན་ཡང་དབུས་གཙང་ཀུན་ཏུ་དགེ་དགོན་མང་པོ་
གསར་དུ་བཞེངས། དགའ་ལྡན་ཁྲི་པ་ཞེ་བརྒྱད་ཀྱི་རྣམ་ཐར་དང་
དབུས་གཙང་ཁམས་གསུམ་དུ་ཡོད་པའི་དགེ་དགོན་ཇི་ཡོད་ཀྱི་མིང་་
• 372 •



དང༌། གྲྭ་གྲངས། མཆོད་གཞིས་སོགས་གསལ་བར་འཁོད་པའི་
《དགེ་ལྡན་ཆོས་འབྱུང་བཻཌཱུར་སེར་པོ་》གསར་དུ་བརྩམས། རྒྱལ་
བའི་བཀའ་འགྱུར་རོ་ཅོག་རྒྱལ་རྩེ་ཐེམ་སྤངས་མ་དཔེ་གཞིར་བྱས་་་་་
ནས་རིན་པོ་ཆེ་སྣ་ཚོགས་དང་། གསེར་ཆོས། སྐུ་ཆོས་བཅས་ཚར་
བརྒྱ་ཕྲག་ལྷག་བཞེངས་ཏེ་འཕྱོངས་རྒྱས་ཕྱིང་བ་སྟག་རྩེ་དང་། འོལ་
དགའ་སྟག་རྩེ་ སོགས་རྒྱ་ཁྱབ་རྫོང་གཞིས་རྣམས་ལ་བཞུགས་སུ་་་་
བཅུག ཁྱད་པར་འཕྱོངས་རྒྱས་ཕྱིང་བ་སྟག་རྩེར། བུ་སྟོན་རིན་པོ་
ཆེའི་བསྟན་འགྱུར་དཀར་ཆག་རྩ་གཞིར་བཟུང་ནས་དེའི་ཐོག་ཆོས་་་་
ཚན་ཉིས་བརྒྱ་བཅུ་དགུ་གསར་དུ་བསྣན་ཏེ། བསྟན་འགྱུར་པོད་
ཉིས་བརྒྱ་བཅོ་ལྔ་ཡོད་པ་གསར་དུ་བཞེངས། 《དཀར་ཆག་བྱིན་
རླབས་ཉེར་འབབ་》ཅེས་པ་བརྩམས། ཏཱ་ལའི་ལྔ་པ་ཡན་གྱི་གསུང་
འབུམ་རྣམས་ལེགས་བསྒྲིགས་ ཐོག་ དཀར་ཆག་ཀྱང་གསར་དུ་་་་
མཛད།
སྡེ་སྲིད་སངས་རྒྱས་རྒྱ་མཚོ་ནི་ཆོས་དང་འཇིག་རྟེན་གང་་་་
ལའང་མཁྱེན་པ་མཁའ་ལྟར་ཡངས་ཤིང་། སྤོབས་པ་རི་བོ་ལྟར་མཐོ་
བ། རང་ཅག་གངས་ཅན་པ་དག་ལ་ལྷག་བསམ་བཟང་པོ་ནམ་ཡང་
ཉམས་པ་མེད་པ་ཞིག་ཡིན་པར་མ་ཚད། ཐུན་མོང་དང་ཐུན་མོང་
མིན་པའི་རིག་གནས་མཐའ་དག་ལ་མཁས་ཤིང་། ཁྱད་པར་གསོ་བ་
• 373•



རིག་པ་དང་རྩིས་ཀྱི་རིག་པ་ལ་མཁས་པའི་ཡང་རྩེར་སོན། རང་རེ་
བོད་ཀྱི་གསོ་བ་རིག་པ་དང་རྩིས་རིག་འཕེལ་རྒྱས་འགྲོ་བའི་ལོ་རྒྱུས་་་
ཐོག་དུས་རབས་གསར་པ་ཞིག་གི་སྒོ་ལེགས་པར་ཕྱེ།
ཁོང་ དགུང་ གྲངས་ ཉེར་ བཞིར་ ཕེབས་ པ་ མེ་ འབྲུག་་་་་
（༡༦༧༦）ལོར་ལྔ་པ་ཆེན་པོའི་ཞལ་བཀོད་ལྟར་ལྕགས་པོ་རི་ལ་་་་་
“རིག་བྱེད་འགྲོ་ཕན་གླིང་” ཞེས་པའི་སྨན་རྩིས་སློབ་གྲྭ་གསར་དུ་་་་་
བཙུགས། སློབ་མ་བཞི་བཅུ་ལྷག་བསྡུས། སློབ་གྲྭའི་སྒྲིག་ཡིག་ཀྱང་
གསལ་བར་བཀོད། ལོ་ལྟར་བོད་ཟླ་བདུན་པའི་ནང་ལྷ་སའི་ཉེ་སྐོར་
དོགས་བདེ་དང་། ཉང་བྲན། བྲག་ཡེར་པ་སོགས་ཀྱི་རི་ཁུལ་དུ་སློབ་
མ་འཁྲིད་དེ་སྨན་འཐུ་རུ་འགྲོ་བའི་སྲོལ་བཙུགས། སྡེ་སྲིད་རང་ཉིད་
ངོ་ཕེབས་ཀྱིས་སྔོ་སྨན་རེ་རེ་བཞིན་གྱི་རོ་བྲོ་བ་དབྱིབས་ཁ་དོན་་་་་
བཅས་སློབ་མར་ངོ་སྦྱོར་བྱེད་པའི་སློབ་སྲོལ་སྤེལ།
དགུང་ལོ་སོ་བརྒྱད་ལ་ཕེབས་པ་ལྕགས་རྟ་（༡༦༩༠）ལོར་
གྲྭ་ཐང་རྒྱུད་བཞི་ལ་སྣོན་འཕྲི་དག་བཅོས་ཐོག རྒྱུད་བཞི་གཞན་
དང་གོ་བསྡུར་གྱིས་ཤིང་པར་གསར་དུ་བརྐོས། རྒྱུད་བཞིའི་དགོངས་
འགྲེལ་《བཻ་ཌཱུར་སྔོན་པོ་》དང་། མན་ངག་རྒྱུད་ཀྱི་ཁ་སྐོང་ལེའུ་ཆིག་
བརྒྱ་སོ་གསུམ་ཡོད་པའི་《ལྷན་ཐབས་》བོད་ཀྱི་གསོ་རིག་སྐོར་གྱི་ལོ་
རྒྱུས་《ཁོག་འབུབ་དྲང་སྲོང་དགྱེས་པའི་དགའ་སྟོན་》བཅས་སྔ་ཕྱིར་
• 374 •



གསར་དུ་བརྩམས། སྨན་གཞུང་ལེའུ་ཆིག་བརྒྱ་ང་དྲུག་གི་ནང་དོན་
ཆ་ཚང་གོ་རིམ་དང་ལྡན་པར་བྲིས་པའི་སྨན་དཔེའི་ཐང་ག་བདུན་ཅུ་
དོན་དགུ་གསར་དུ་བཞེངས། གནའ་རབས་སུ་བོད་ཀྱི་གསོ་བ་རིག་
པ་འདི་ལ་ཕལ་པའི་སྤྱོད་ཡུལ་ལས་འདས་པའི་ལྷ་སྒྲུང་ལྟ་བུའི་སེང་་་་
རས་ཀྱིས་གཡོགས་པ་བསལ་ཏེ། དོན་དངོས་དང་སྦྲེལ་ནས་སློབ་
ཁྲིད་བྱེད་པའི་སྲོལ་བཟང་པོ་སྤེལ། དེ་ནས་བཟུང་ཁམས་སྡེ་དགེ་
དཔལ་སྤུངས་དང་། མདོ་སྨད་བླ་བྲང་བཀྲ་ཤིས་འཁྱིལ་སོགས་
དབུས་གཙང་ཁམས་ གསུམ་ དུ་བོད་ཀྱི་གསོ་བ་རིག་པའི་གཞུང་་་་་
ལུགས་དང༌། སྨན་པ་མཁས་པ་དབྱར་མཚོ་རྒྱས་པ་ལྟར་འཕེལ་རྒྱས་
སུ་ཕྱིན།
རྩིས་རིག་པའི་སྐོར་ལ། བོད་སྔར་ཡོད་ཀྱི་རྩིས་གཞུང་མ་
ལུས་གཅིག་ཏུ་བསྡུས་ཏེ་ཞིབ་བསྡུར་དང་མཐའ་དཔྱད་ཡང་ཡང་་་་་་
མཛད་དེ། རྩིས་གཞུང་《བཻ་ཌཱུར་དཀར་པོ་》དང་《བཻ་ཌཱུར་གཡའ་
སེལ་》 《དཀའ་གནད་སྒོ་ལྕགས་དབྱེ་བའི་ལྡེ་མིག་》སོགས་ཡིད་
རྟོན་ཚད་མར་གཟུང་ཆོག་པའི་ལེགས་བཤད་མང་པོ་བརྩམས།
གཞན་ཡང་སྙན་ངག སྒྲ། བཟོ། ཟློས་གར་སོགས་ཐ་སྙད་རིག་
པའི་བསྟན་བཅོས་ཀྱང་སྙན་ཞིང་འཇེབས་པ་འགའ་བརྩམས་ཏེ་རང་
ཅག་ཕྱི་རབས་པ་དག་ལ་ནམ་ཡང་བརྗེད་དུ་མེད་པའི་མཛད་རྗེས་་་་་
བཞག་ཡོད།
• 375 •



རབ་བྱུང་བཅུ་གཉིས་པའི་ལྕགས་སྦྲུལ་(༡༧༠༡) ལོ་ལ་
བསྟན་འཛིན་དབང་རྒྱལ་འདས་པར་བརྟེན་ལྷ་བཟང་ཁང་དབུས་སུ་
བོས་ཏེ་བོད་སྡོད་སོག་རྒྱལ་གྱི་གོ་སར་བཞག ལྷ་བཟང་གིས་སོག་
རྒྱལ་གྱི་གོ་མིང་འཛིན་ནས་བཟུང་སྡེ་སྲིད་སངས་རྒྱས་རྒྱ་མཚོར་རྒོལ་
བའི་འཁྲུག་རྩོད་ཁོ་ན་བསླངས། ཁོས་སྡེ་སྲིད་འདིས་རྙིང་མ་གཙོ་
བོར་བྱས་པ་ལས་དགེ་ལྡན་པར་དགའ་ཞེན་མི་འདུག་ཅེས་དང་། །
བསྟན་འཛིན་དབང་རྒྱལ་དུག་གིས་བསད་པ་རེད་ཟེར་བ་སོགས་་་་་
འཆལ་གཏམ་སྣ་ཚོགས་ལ་བརྟེན་ནས་སེ་འབྲས་དགེ་གསུམ་དང་སྡེ་
སྲིད་བར་དབྱེན་དཀྲུག་བྱས། ཐ་ན་ལྷ་བཟང་གིས་ལྐོག་གསོད་པ་
འགའ་ཞིག་བཏང་ནས་སྡེ་སྲིད་ཀྱི་དྲུང་འཁོར་དམར་བསད་བཏང་་་་
བ་སོགས་གདུག་རྩུབ་ཀྱི་བྱ་ངན་མང་པོ་བརྩམས་ཏེ་དབུས་ལྷ་ལྡན་གྱི་
གནས་ཚུལ་ཧ་ཅང་མི་བདེ་བར་གྱུར། །
རབ་བྱུང་བཅུ་གཉིས་པའི་ཤིང་བྱ་ལོའི་སྨོན་ལམ་ཆེན་མོའི་
སྐབས་སུ་བདེ་འཇགས་དང་། ལྷ་བཟང་མི་ངན་འདི་དབུས་ནས་
བསྐྲད་པའི་ཆེད་དུ། ཏཱ་ལའི་ཚངས་དབྱངས་རྒྱ་མཚོས་གཙོ་བོར་
མཛད་པའི་བླ་མ་ལས་སྣེ། མཆོད་ཡོན། སྦྱིན་བདག་ཆེ་དགུ་འཛོམ་
པའི་དབུས་སུ། སྡེ་སྲིད་ནས་སྲིད་ཀྱི་འགན་དབང་དགོངས་ཞུ་
མཛད། ཁོང་གི་རིགས་སྲས་ངག་དབང་རིན་ཆེན་སྡེ་སྲིད་དུ་བསྐོས།
ལྷ་བཟང་ཁང་སོག་རྒྱལ་གྱི་གོ་གནས་རང་འཇགས་ཐོག་མཚོ་སྔོན་དུ་
• 376 •



བཏེག་ནས་བསྡད་རྒྱུར་ཐག་བཅད། ལྷ་བཟང་ཁང་ལ་སྡེ་སྲིད་
བཀྲོངས་ནས་བོད་ཀྱི་རྒྱལ་པོར་འདུག་རྒྱུའི་ཧམ་སེམས་མ་འགྲུབ་་་་་
པའི་ཐོག་མུ་མཐུད་ནས་དབུས་ལྷ་ལྡན་དུ་བཙན་སྡོད་བྱ་རྒྱུའི་གོ་་་་
སྐབས་ཀྱང་ཤོར་བར་བརྟེན། ཁོང་ཁྲོ་གཏིང་ནས་ལངས་ཏེ་མཚོ་
ཁར་བཏེག་ཁུལ་གྱི་གཡོ་འཕྲུལ་ལ་བརྟེན་ནས། བྱང་ནག་ཆུར་
སླེབས་མ་ཐག་དེ་གར་སོག་དམག་ཡོད་ཚད་ངན་བསྡུ་བྱས། ལྷ་
བཟང་གི་སྐྱེ་སྨན་ཚེ་རིང་བཀྲ་ཤིས་ཀྱིས་སྣེ་ཁྲིད་པའི་སོག་དམག་་་་་་
འབོར་ཆེན་སྟོད་ལུང་སྣང་རྩེར་འཛུལ།
སྐབས་དེར་སྡེ་སྲིད་སངས་རྒྱས་རྒྱ་མཚོས་དབུས་ལྷ་ལྡན་གྱི་
གཙུག་ལག་ཁང་དང་སེ་འབྲས་སོགས་ཀྱི་རྟེན་དང་བརྟེན་པར་་་་་
བཅས་པ་ལ་བར་ཆད་མི་འབྱུང་བ་དང་། ལྷ་སར་འཁྲུག་ཟིང་མི་
ཡོང་བའི་ཆེད་དུ། སྡེ་སྲིད་སྐུ་འཁོར་ཉུང་ཟད་བཅས་གོང་དཀར་
རྫོང་དུ་ཕེབས། སོག་དམག་གིས་གནས་ཚུལ་དེ་ཐོས་འཕྲལ་དམག་
མང་པོ་གོང་དཀར་དུ་བཏང་། བོད་དམག་གིས་དཔའ་ངར་ཆེན་
པོས་འཐབ་ཀྱང་མང་སྣེ་ཉུང་བས་ནོན་མ་ཐུབ་པར་བོད་དམག་བཞི་
བརྒྱ་ཙམ་རང་སྲོག་བློས་བཏང་བྱས་ཀྱང་ཕན་པ་མ་བྱུང་བར། རབ་
བྱུང་བཅུ་གཉིས་པའི་ཤིང་བྱ་( ༡༧༠༥）ལོའི་ཟླ་བ་ལྔ་པའི་ཚེས་བཅུ་
བདུན་ཉིན་སོག་པོ་བཙན་འཛུལ་དམག་གི་འདྲེ་ལག་འོག སྡེ་སྲིད་
རིན་པོ་ཆེའི་སྐུའི་མེ་ཏོག་འཐོར་བར་བྱས་སོ། །
• 377•



ཁོང་གི་གསུང་ནི་ཧ་ཅང་མང་པོ་བཞུགས་ཡོད་ཀྱང་དཀར་
ཆག་གསལ་པོ་ཞིག་དེ་སྔ་མི་འདུག་ཅིང་། ཀློང་རྡོལ་གསུང་《བཀའ་
གདམས་པ་དང་དགེ་ལུགས་པའི་བླ་མ་རགས་རིམ་གྱི་གསུང་འབུམ་་
མཚན་ཐོ་》ནང་དུ་པར་དུ་འཁོད་པ་ཆོས་ཚན་སོ་གསུམ་ལ་ཤོག་ལྡེབ་
དྲུག་སྟོང་བརྒྱད་བརྒྱ་བརྒྱད་ཅུ་ཡོད་པ་དང་། པར་ལ་མ་འཁོད་པ་
པོད་དྲུག་ཡོད་པར་གསུངས། མི་རིགས་དཔེ་མཛོད་ཁང་དུ་བི་སྔོན།
བི་དཀར། བི་སེར། དུ་ཀཱུ་ལའི་གོས་བཟང་སོགས་པོད་ཆེ་ཆུང་བཅུ་
ལྷག་ཙམ་བཞུགས་ཤིང་དུ་ཀཱུ་ལ་པོད་གསུམ་པོ་ནི་རྒྱལ་དབང་ལྔ་པའི་
གསུང་འབུམ་དུའང་ང་པ་དང་༽ ཅ་པ། ཆ་པ་བྱས་ཏེ་བཀོད་འདུག་
རྟ་ཚག་རྗེ་དྲུང་ངག་དབང་དཀོན་མཆོག་ཉི་
མའི་རྣམ་ཐར་མདོར་བསྡུས།
རྟ་ཚག་རྗེ་དྲུང་ངག་དབང་དཀོན་མཆོག་ཉི་མ་ནི། བར་ཁམས་
ལྷོ་རྒྱུད་ཀྱི་ཆར་གཏོགས་པ་སྤོ་བོ་ཀ་གནམ་དང་ཉེ་བར་ལི་ཆབ་་་་་
དཀར་མདོ་ཞེས་པར། ཡབ་དཔོན་ཨ་སྙེད་དང་། ཡུམ་ཚེ་དབང་
• 378 •



མཚོ་གཉིས་ཀྱི་སྲས་སུ། རབ་བྱུང་བཅུ་གཅིག་པའི་ཆུ་མོ་སྦྲུལ་གྱི་
（༡༦༥༣）ལོའི་ཟླ་བ་བརྒྱད་པའི་ཚེས་གསུམ་ལ་སྐུ་བལྟམས།
དགུང་ལོ་གསུམ་ཙམ་ལོན་པ་ནས། སྐུ་གོང་མའི་ཞལ་སློབ་
རྣམས་མཐོང་འཕྲལ་སྔར་འདྲིས་ཀྱི་མི་ལྟར་དགའ་ཚོར་མཛད་ཅིང་། །
མཆོད་ཁང་དུ་ལྷ་སྐུ་གཟིགས་ཚེ་དད་གུས་མཛད་པ་སོགས་ཐུན་མོང་
མིན་པའི་རྣམ་འགྱུར་འགའ་མཐོང་བས་སྐུ་གོང་མའི་སློབ་འབངས་་་
རྣམས་ཀྱིས་ལྷ་བླ་མར་ལུང་བརྟགས་ཞུས་ཤིང་། ཀུན་གྱིས་དགོངས་
པ་གཅིག་མཐུན་ཐོག་བླ་མ་གོང་མ་ངག་དབང་ཆོས་ཀྱི་དབང་ཕྱུག་གི་
སྐྱེ་ཕྲེང་ཡིན་པར་ངོས་འཛིན་མཛད། །
དགུང་ལོ་བཞི་པའི་དུས་སུ་གདན་སར་སྤྱན་དྲངས་ཏེ་གོང་
མའི་ཁྲིར་མངའ་གསོལ། ལོ་དྲུག་ཙམ་རིང་སྦྱོར་སྡེབ་སོགས་ལ་
འགྲུས་པར་མཛད། དགུང་ལོ་བཅུ་གཅིག་པ་ཆུ་མོ་ཡོས་ཀྱི་ལོར་
དབུས་ཀྱི་ལྗོངས་སུ་བྱོན་ཏེ། རྒྱལ་དབང་ལྔ་པའི་དྲུང་དུ་གཙུགས་
ཕུད་ཕུལ་ཞིང་དགེ་ཚུལ་གྱི་སྡོམ་པ་མནོས། མཚན་ངག་དབང་
དཀོན་མཆོག་བསྟན་པའི་ཉི་མ་ཞེས་པ་བསྩལ། ལུང་རྗེས་གནང་
སོགས་འདོན་ཆོས་མང་ཙམ་ཞུས། དེ་ནས་རིང་མིན་ཁམས་སུ་ལོག་
གྲབས་སྐབས་སུ། ལྔ་པའི་བཀའ་ལས། ཁྱེད་ཀྱི་སྐུ་གོང་མ་རྣམས་
ཀྱིས་གྲྭ་སར་ཐུགས་གཉེར་རྒྱ་ཆེན་མཛད་པ་ལྟར། ཁྱེད་རང་ཡང་
• 379 •



ཡུན་རིང་མ་འགྱངས་པར་དབུས་ཕྱོགས་སུ་སློབ་གཉེར་ལ་ཕེབས་་་་་
དགོས་གསུངས། འབྲུག་ལོར་རང་གི་གདན་སར་ལོག་སྟེ། མེ་རྟ་
ལོའི་བར་ལོ་གསུམ་བཞུགས་རིང་ཆོས་རྗེ་ངག་དབང་པའི་དྲུང་ནས་
ལུང་རྗེས་གནང་ཐུགས་ལ་གང་མངའ་བུམ་པ་གང་བྱོའི་ཚུལ་དུ་་་་་
གསན། ལུག་ལོར་དགོས་པ་འགའ་ཞིག་གིས་སྨད་ཕྱོགས་སུ་ཆིབས་
ཁ་བསྒྱུར། །
དགུང་ལོ་བཅུ་དྲུག་པ་ས་སྤྲེལ་ལོར་སྔོན་རྒྱལ་དབང་ལྔ་པས་
བཀའ་གནང་ལྟར་དབུས་ལྷ་ལྡན་དུ་ཐེངས་གཉིས་པ་ཕེབས། ཟླ་བ་
བཅུ་པའི་ཚེས་བཅོ་ལྔ་ཉིན་སེ་རར་འབྱོར། ཚེས་བཅུ་བདུན་ཉིན་གྲྭ་
སར་ཞུགས་པའི་འཇུག་སྒོ་མཛད་ཅིང་། དེ་ནས་བཟུང་དབུ་ཕར་
འདུལ་མཛོད་སོགས་གཞུང་ལུགས་ཀུན་ལ་ལོ་བརྒྱད་རིང་སྦྱངས་པ་་་
ཕུལ་ཕྱིན་མཛད། རིང་པོར་མ་ལོན་པར་མཁས་པའི་དབང་པོར་
གྱུར། ཚོགས་ལང་དང་གླིང་བསྲེའི་མཚན་བཏགས་གྲྭ་སྐོར་དང་།
ཤིང་ཕོ་སྟག་གི་ལོར་ལྷ་ལྡན་སྨོན་ལམ་ཆེན་པོའི་གྲྭ་སྐོར་མཛད་དེ་་་་
ལེགས་བཤད་ཀྱི་གད་རྒྱང་མཐོན་པོར་བསྒྲགས། སྙན་པའི་གྲགས་པ་
དབུས་གཙང་ཀུན་ཏུ་ཁྱབ།
དགུང་གྲངས་ཉེར་བཞི་པ་མེ་ལུག་ལོར་ལྔ་པའི་སྤྱན་སྔར་་་་་
བསྙེན་རྫོགས་ཀྱི་སྡོམ་པ་བཞེས། སྐབས་དེར་ཁམས་ཕྱོགས་ནས་
གདན་འདྲེན་པ་འབྱོར། རང་གི་གདན་སར་ཕེབས་དགོས་པར་ནན་
• 380 •



གྱིས་ཞུས་པར་བརྟེན། རྒྱལ་དབང་མདུན་དགོངས་པ་ཞུས། ལོ་
གསུམ་དགོངས་པ་ཁྲོལ། རྒྱལ་དབང་ལྔ་པས་དཔའ་ཤོད་དགོན་སྡེ་
ལེ་ལག་དང་བཅས་པ་ཁོང་ལ་བསྩལ་བ་དང་ཆབས་ཅིག་དབུ་་་་་
གདུགས་དང་། རྟ་དར་སོགས་ཆེན་པོར་འོས་པའི་ཡོ་བྱད་ཕལ་མོ་ཆེ་
བཀའ་དྲིན་དུ་བསྩལ་བ་སོགས་བདག་རྐྱེན་ཚད་མེད་གནང་། དེ་
ནས་ཁམས་ཕྱོགས་ཕེབས་བསྐྱོད་དང་ལྷག་པར་དཔའ་ཤོད་དུ་ཕེབས་
སྐབས་ སེར་སྐྱ་ཚང་མས་བཀུར་སྟི་རིམ་གྲོ་རྒྱ་ཆེན་མངོན་པར་་་་་
བཏེགས། ཕྱོགས་དེའི་སྐྱེ་བོ་ཡོངས་ལ་དམ་པའི་ཆོས་ཆར་ཚད་མེད་
ཕབ།
དེ་ནས་རིང་པོར་མ་ལོན་པར་སླར་ཡང་དབུས་སུ་ཐེངས་་་་
གསུམ་པ་ཕེབས། རྒྱལ་དབང་ལྔ་པ་ཆེན་པོ་དང་། གནས་བརྟན་
འཇམ་དབྱངས་གྲགས་པ། གྲུབ་པའི་དབང་ཕྱུག་ངག་དབང་བློ་གྲོས་
སོགས་ལ་མདོ་སྔགས་ཀྱི་ཆོས་མཐའ་ཡས་པ་གསན།
དེའི་དུས་སུ་མཚོ་སྔོན་པོའི་ཉེར་འགྲམ་གྱི་སོག་པོའི་དཔོན་
སྦོ་ཤོག་ཐུ་ཇུ་ནང་ཞེས་པས་རྒྱལ་བ་ལྔ་པར་རྗེ་དྲུང་རིན་པོ་ཆེ་དེ་གར་
བསྟན་འགྲོའི་དོན་དུ་ཕེབས་དགོས་པའི་བཀའ་ཁྱབ་དགོས་ཚུལ་ཞུས་
པ་བཞིན་ལྔ་པ་ཆེན་པོས་བསྟན་དོན་ལ་གཟིགས་ཏེ་འབྱོན་དགོས་་་་་
པའི་བཀའ་ནན་ཕེབས། དགུང་ལོ་སུམ་ཅུ་ཕེབས་པ་ཆུ་ཕོ་ཁྱིའི་ལོར་
གྲུ་འཛིན་གཉིས་པའི་ཕོ་བྲང་ནས་ཆིབས་ཁ་བསྒྱུར་ཏེ་ཁམས་སུ་་་་་
• 381 •



བྱོན། དགུང་ལོ་སོ་གཅིག་པ་ཆུ་མོ་ཕག་གི་ལོའི་ཟླ་བ་ལྔ་པར་དཔའ་
ཤོད་བླ་བྲང་དགའ་ལྡན་རྣམ་རྒྱལ་ནས་མཚོ་སྔོན་དུ་ཕེབས། མཚོ་
ཁར་སོག་པོ་དཔོན་སྦོ་ཤོག་ཐུ་ཇུ་ནང་དང་མཇལ་འཛོམ་ཐོག་ཆོས་ཀྱི་
བཀའ་དྲིན་དཔག་མེད་བསྩལ། མདོ་སྨད་ཀྱི་དགོན་སྡེ་ཁག་དང་།
གཞན་ཡང་ཆེན་པོ་ཧོར་གྱི་ཡུལ་གྲུ་ཐམས་ཅད་དུ་ཞབས་ཀྱིས་་་་་
བཅགས། ལོ་བདུན་རིང་དེ་གའི་སྐྱེ་འགྲོ་ཡོངས་ལ་ཆོས་ཀྱི་སྦྱིན་པ་
བསྩལ། དགུང་ལོ་སོ་བདུན་པ་ས་མོ་སྦྲུལ་གྱི་ལོར། རྒྱལ་བའི་སྐུ་ཚབ་
ཏུ་ཁལ་ཁ་ཨོ་རོད་ཀྱི་འཁྲུག་པའི་ཆིངས་འགྲིག་ལ་ཕེབས། འཁྲུག་
ཟིངས་འཇགས་རྗེས། གོང་མས་ཕོ་བྲང་དུ་གདན་ཞུས་མཛད་དེ།
ལྕགས་རྟ་ལོའི་ཟླ་བ་བཅུ་གཉིས་པའི་ཚེས་གསུམ་ཉིན། གོང་མ་དང་
མཇལ་འཕྲད་མཛད། མཆོད་ཡོན་ཐུགས་ཡིད་གཅིག་ཏུ་འདྲེས་ཤིང་
ཟབ་ཆོས་ཅི་རིགས་ཕུལ། གོང་མས་བསྟན་འགྲོའི་དོན་དུ་རྒྱ་ནག་ཏུ་
བཞུགས་དགོས་པའི་བཀའ་ཡང་ཡང་ཕེབས། རེ་ཞིག་ནས་ཐབས་
མཁས་ཀྱིས་དགོངས་པ་ཞུས། གོང་མས་བླ་མའི་བཞེད་པ་ལྟར་བོད་
ཕྱོགས་སུ་གནས་སྐབས་ཕེབས་ཆོག་པ་དང་། རིན་མིན་སླར་ཡང་རྒྱ་
ནག་ཏུ་ཕེབས་དགོས་པའི་བཀའ་གནང་ཞིང་དངུལ་གྱི་ཐམ་ཀ་་་་
དང་། ཆོ་ལོ། གནང་སྦྱིན་ངོ་མཚར་ཅན་སོགས་བདག་རྐྱེན་བླ་ན་
མེད་པ་བསྩལ།
དེ་ནས་ཕོ་བྲང་ནས་བཏེགས་ཏེ་མཚོ་ཁར་སྦྱིན་བདག་་་་་་
• 382 •



རྣམས་ལ་མཇལ་འཕྲད་དང་འདོན་ཆོས་ཀྱིས་ཚིམ་པར་མཛད། དེ་
ནས་ཁམས་ཀྱི་གདན་ས་རྣམས་སུ་བྱོན་ནས་དད་ལྡན་རྣམས་ལ་ཆོས་
ཀྱི་འཁོར་ལོ་བསྐོར་ཏེ་རེ་ཞིག་བཞུགས། རིང་པོ་མ་འགྱངས་པ་
དབུས་ལྷ་ལྡན་དུ་ཆིབས་ཁ་ཐེངས་བཞི་པ་བསྒྱུར་ནས། རྒྱལ་དབང་
མཆོག་དང་། མཐོན་པོར་གནས་པའི་ཡོན་གྱི་བདག་པོ་རྣམས་ལ་
སྐྱེས་འབུལ་དང་འཇལ་ཕྱག་ཞུས་པར་གཟིགས་སྐྱོང་དགྱེས་ཚོར་ཚད་
མེད་བསྩལ། ཇོ་ཤཱཀ་རྣམ་གཉིས་སོགས་རྟེན་རྣམས་ལ་མཆོད་འབུལ་
དང་། སེར་འབྲས་དགེ་གསུམ་གྱི་དགེ་འདུན་གྱི་སྡེ་རྣམས་ལ་བསྙེན་
བཀུར་རླབས་ཆེན་པོ་སོགས་རྣམ་དཀར་གྱི་མཛད་འཕྲིན་རྒྱ་ཆེའི་་་་་
ངང་ནས་རེ་ཞིག་བཞུགས། །
སླར་ཡང་རྒྱལ་བའི་དབང་པོར་དགོངས་པ་ཞུས་ནས་་་་་་
ཁམས་ཀྱི་གདན་ས་རྣམས་སུ་ཕེབས། གདན་སའི་གྲྭ་རིགས་དང༌
ཡོན་བདག་ཚང་མ་ཆོས་དང་ཟང་ཟིང་གིས་ཚིམ་པར་མཛད། ཁྱད་
པར་དཔའ་ཤོད་དགའ་ལྡན་རྣམ་རྒྱལ་ཕོ་བྲང་རྟེན་དང་བརྟེན་པར་་་
བཅས་པ་འགྲན་པའི་ཟླ་ཐམས་ཅད་དང་བྲལ་བ་དེ་ཉིད་གསར་དུ་་་
བསྐྲུན་ཅིང་རབ་གནས་དང་། དགའ་སྟོན་གྱི་རིམ་པ་ལེགས་པར་
མཛད། ཁོང་གི་སྐུ་རབས་ཀྱི་ཕྲེང་བ་མ་ལུས་པ་ཕོ་བྲང་འདི་ཉིད་དུ་
ཞབས་ཀྱིས་བཅགས་ཤིང་། ཐོས་བསམ་སྒོམ་གསུམ་གྱི་སྒོ་ནས་རྒྱལ་
བའི་བསྟན་པ་སྤེལ་བའི་འཕྲིན་ལས་ཀྱི་འོད་སྟོང་འགྱེད་པའི་བསྟི་་་་
• 383 •



གནས་མཆོག་ཏུ་གྱུར།
དེ་ནས་གོང་མ་ཆེན་པོའི་བཀའ་བཞིན་མ་ཧཱ་ཙི་ནའི་ཡུལ་་་
དུ་ཆིབས་ཀྱི་ཁ་ལོ་ཐེངས་གཉིས་པ་བསྒྱུར། རྒྱ་ནག་པེ་ཅིན་དུ་
གཟུགས་སྐུའི་བཀོད་པ་ཆོས་དབྱིངས་སུ་ཐིམ་པའི་ཚུལ་བསྟན། གོང་
མ་ནས་དགོངས་རྫོགས་ཀྱི་ཆོས་སྤྲིན་རྒྱ་ཆེར་སྤྲོས་ཤིང་། སློབ་མའི་
ཚོགས་ཀྱིས་ཀྱང་དགོངས་རྫོགས་བྱེད་པའི་རྣམ་དཀར་གྱི་དགེ་་་་་་
འབྱམས་ཀླས་པ་བསྒྲུབས།
ཁོང་གི་འདས་ལོ་དངོས་ནི། ཁོང་གི་སྐྱེ་འཕྲེང་བློ་བཟང་
དཔལ་ལྡན་རྒྱལ་མཚན་ས་བྱི་ལོར་འཁྲུངས་པར་དཔགས་ན། ཁོང་
དགུང་ལོ་ལྔ་བཅུ་ང་ལྔར་ཕེབས་པ། རབ་བྱུང་བཅུ་གཉིས་པའི་མེ་
ཕག་( ༡༧༠༧)ལོར་འདས་པ་ཡིན་ནམ་སྙམ་པར་དཔྱད།
གསུང་ནི། སྙན་ངག་དཔེར་བརྗོད་དང་། བཅའ་ཡིག
འདོན་ཆོག་སྐོར་བཅས་བྲིས་མ་པོད་གཅིག་མི་རིགས་དཔེ་མཛོད་་་་་་
ཁང་དུ་བཞུགས་སོ།
• 384 •



པཎ་ཆེན་ལྔ་པ་བློ་བཟང་ཡེ་ཤེས་
ཀྱི་རྣམ་ཐར་མདོར་བསྡུས།
པཎ་ཆེན་སྐུ་ཕྲེང་ལྔ་པ་བློ་བཟང་ཡེ་ཤེས་ནི། གཡས་རུ་
གཙང་འགྲམ་ལྷ་ཁང་དང་ཉེ་བའི་གཙང་ཐོབ་རྒྱལ་ཞེས་པའི་ས་ཆར་
ཡབ་བྲུལ་ཚང་པའི་གདུང་རྒྱུད་ཞབས་དྲུང་བསོད་ནམས་དབང་་་་་་
གྲགས་དང་། ཡུམ་ཚེ་བརྟན་བུ་ཁྲིད་གཉིས་ཀྱི་སྲས་སུ་རབ་བྱུང་བཅུ་
གཅིག་པའི་ཆུ་མོ་ཡོས་(༡༦༦༣）ལོའི་ཟླ་བ་བདུན་པའི་ཚེས་བཅོ་ལྔ་
ལ་སྐུ་བལྟམས།
དགུང་ལོ་བཞིར་ཕེབས་པ་མེ་ལུག་ལོར་རྒྱལ་བ་བློ་བཟང་རྒྱ་
མཚོའི་བཀའ་ཤོག་ལྟར་བཀྲ་ཤིས་ལྷུན་པོའི་གཟིམ་ཁང་རྒྱལ་མཚན་་་
མཐོན་པོར་པཎ་ཆེན་བློ་བཟང་ཆོས་ཀྱི་རྒྱལ་མཚན་གྱི་གདན་ཁྲིར་་་་་
དབང་བསྐུར། བློ་བཟང་ཡེ་ཤེས་ཞེས་པའི་མཚན་གསོལ། དགའ་
ལྡན་རབ་རྒྱས་ཀྱི་དགེ་བཤེས་བློ་བཟང་བསྟན་འཛིན་སློབ་དཔོན་དུ་་
སྤྱན་དྲངས་ནས་ཐོག་མར་ཆོས་སྤྱོད་ཁག་སློབ་གཉེར་དང་། ལམ་
རིམ་གསོལ་འདེབས་སོགས་ཀྱི་ལྗགས་ལུང་གསན།
• 385 •



ལོ་གཉིས་ནང་དབུས་གཙང་མངའ་རིས་ཁུལ་གྱི་དགོན་རི་
ཁྲོད་ལ་འབྲུ་ཁལ་བདུན་ཁྲི་ལྷག་ཙམ་གྱི་བསྙེན་བཀུར་ཟབ་ཅིང་རྒྱས་
པ་བསྩལ། དེ་ནས་རྒྱལ་དབང་ལྔ་པ་ཆེན་པོའི་ཞལ་དཀྱིལ་མངོན་
སུམ་དུ་མཇལ་བ་དང་། དབང་ལུང་མན་ངག་སོགས་ཞུ་བར་ཕེབས་
འདོད་ནས་ཆུ་སྟོན་ཟླ་བར་བཀྲ་ཤིས་ལྷུན་པོ་ནས་དབུས་ཕྱོགས་སུ་་་
བྱོན། ཕོ་བྲང་ཆེན་པོ་པོ་ཏ་ལའི་ཚོམས་ཆེན་དུ་རྒྱལ་བའི་དབང་པོ་
བློ་བཟང་རྒྱ་མཚོར་མཇལ་ཁ་ཞུ་གནང་མཛད་པ་དང་སྦྲགས་གནས་་
བརྟན་ཕྱག་མཆོད་སོགས་ཀྱི་དབང་ལུང་འགའ་ཤས་རིམ་བཞིན་་་་་་
ཐོབ། ཚེས་བཅོ་ལྔ་ཉིན་རྒྱལ་བའི་དྲུང་ནས་ཚིགས་སྔ་མ་དགེ་ཚུལ་གྱི་
སྡོམ་པ་མནོས། གདན་ས་གསུམ་གྱིས་གཙོས་རིས་མེད་དགོན་སྡེ་
ཁག་ལ་མཆོད་སྦྱིན་གྱི་བསྙེན་བཀུར་ཟབ་རྒྱས་གནང་ནས་རྒྱལ་་་་་་
རིན་པོ་ཆེའི་བཀའ་བཞིན་གཙང་ལ་བྱོན། དབེན་ས་ཆོས་ཀྱི་ཕོ་བྲང་
དུ་གྲུབ་པའི་དབང་ ཕྱུག་དབེན་ས་པ་ཡབ་སྲས་ཀྱི་གདན་ཁྲིར་་་་་
འཁོད། དེ་ནས་བཀྲ་ཤིས་ལྷུན་པོར་ཕེབས་ནས་སློབ་གཉེར་ལ་
བརྩོན་པར་མཛད། །
དགུང་ལོ་བརྒྱད་ལ་ཕེབས་སྐབས་བཀྲས་ལྷུན་དགོན་པའི་་་
ཚོགས་ཆེན་གྱི་ཁྲི་ལ་མངའ་གསོལ། དགེ་འདུན་སུམ་སྟོང་ལ་ཉེ་བའི་
འདུས་ཚོགས་སུ་བསྙེན་བཀུར་ཟབ་ཅིང་རྒྱས་པ་མཛད། མི་རིང་
བར་རིན་ཆེན་རྩེ་ནས་སྡེ་པ་ལྷ་བཟང་བྱུས་ལེགས་ཀྱིས་ནོར་བུ་ཆོས་་་
• 386 •



འཁོར་གླིང་དུ་སྤྱན་དྲངས་ནས་བསྙེན་བཀུར་ཡང་དག་པར་མཛད།
ཆུ་མོ་གླང་གི་ལོ་དགུང་ལོ་བཅུ་ལ་ཕེབས་སྐབས་ཤར་ཕྱོགས་
གོང་མའི་རྒྱལ་ཁབ་ནས་མི་སྣ་བསྟན་འཛིན་དགེ་སློང་སོགས་འབྱོར་
ནས་བཀའ་མཆིད་དང་གནང་སྐྱེས་བཟང་པོ་ཕུལ།
ས་མོ་ལུག་ལོར་རྒྱལ་བའི་དབང་པོར་དབང་ལུང་མཇལ་ཁ་
ཞུ་བར་མངོན་དུ་ཕྱོགས་ཏེ་མར་ལམ་དགོན་སྡེ་ཁག་ལ་བསྙེན་བཀུར་
ཟབ་རྒྱས་ཀྱིས་སྐོང་བཞིན་པར་པོ་ཏ་ལའི་ཕོ་བྲང་དུ་རྒྱལ་བ་ཡབ་་་་་
སྲས་རྣམ་གཉིས་ཞལ་འཛོམས། རྒྱལ་བ་རིན་པོ་ཆེའི་དྲུང་ནས་མདོ་
སྔགས་ཀྱི་དབང་བཀའ། རྗེས་གནང་མན་ངག་སོགས་ཆོས་ཀྱི་བདུད་
རྩིས་བུམ་བཟང་ཡོངས་སུ་གང་བར་མཛད་པ་མ་ཟད། མཉམ་མེད་
བུ་རམ་ཤིང་པའི་མདོ་སྔགས་ཀྱི་བསྟན་པ་སྤྱི་དང་། ཁྱད་པར་ཁམས་
གསུམ་འགྲོ་བའི་བླ་མ་ཙོང་ཁ་པ་ཆེན་པོའི་བསྟན་པའི་བདག་པོ་བྱས་
ཏེ་འཛིན་སྐྱོང་སྤེལ་གསུམ་མཛད་དགོས་པའི་བཀའ་སློབ་སྟོན་གནང་
བ་སོགས་ཕན་ཚུན་ཐུགས་བརྩེ་བ་ཆེན་པོའི་རྒྱལ་བ་ཡབ་སྲས་ཀྱི་་་་
མཛད་ཚུལ་དེར་འཁོད་ཞབས་འབྲིང་རྣམས་ཀྱང་མཆི་མའི་རྒྱུན་རང་
དབང་མེད་པར་འཛག་དགོས་པ་བྱུང་། །
དེ་ནས་གཙང་ཕྱོགས་སུ་མངོན་པར་ཕྱོགས་ཏེ་བཀྲ་ཤིས་་་་
ལྷུན་པོར་ཞབས་སོར་འཁོད། མཚན་ཉིད་གྲྭ་ཚང་གསུམ་གྱི་བློ་
གསལ་རྩོད་པ་བཟང་བ་ཁ་ཤས་དང་། ཚད་མ་རྣམ་འགྲེལ་གྱི་གཞུང་
• 387 •



ལ་བགྲོ་གླིང་ལེགས་པར་མཛད། རྗེ་དགེ་འདུན་གྲུབ་པས་ཆོས་གྲྭ་
འདི་ཉིད་བཏབ་པ་ནས་བཟུང་རྒྱལ་བ་གཉིས་པའི་མདོ་སྔགས་ཀྱི་་་་
བསྟན་པའི་སྙིང་པོ་དྲི་མེད་དུ་གནས་པ་གཞན་དང་མི་འདྲ་བ་ཞིག་་་་
ཡིན་འདུག་ཀྱང་། བར་སྐབས་སུ་སྒྲིགས་ལམ་ཀུན་སྤྱོད་ཅུང་ཟད་
ཉམས་པར་བརྟེན་སློབ་དཔོན་དགེ་བསྐོས་བཅས་དང་བཀའ་བགྲོས་
ཐོག་ནས་བྱི་དོར་གྱི་བཀོད་པ་དང་། དགེ་འདུན་གྲུབ་པས་བསྩལ་
བའི་བཅའ་ཡིག་ཆེན་མོར་ཞབས་འདེགས་ཀྱི་ཚུལ་དུ་ཁྲིམས་སུ་་་་
བཅའ་བའི་ཡི་གེ་ཞིག་ཀྱང་གསར་དུ་བརྩམས།
ཆུ་ཁྱི་ནས་བཟུང་རྗེ་བཙུན་འཇམ་དབྱངས་ཀྱི་གོས་སྐུས་་་་་
མཚོན་སྐུ་གསུང་ཐུགས་རྟེན་སོགས་བཞེངས་པའི་ལས་དཔོན། བཟོ་
པ། ཉེར་མཁོའི་ལས་བྱེད་སོགས་ཀྱིས་བྱ་དགར། གསེར་དངུལ། བྱུ་
རུ། སྤོས་ཤེལ། གཡུ། མུ་ཏིག གོས་དར། གྱོན་པའི་རིགས་
སོགས་སྣ་ཚོགས། ལྕགས་རས། རྟ་མཛོ་སོགས་འབྲུར་ཕབ་ན་བྲེ་
ཚད་ཀྱི་ཁལ་ཆིག་འབུམ་བཞི་བརྒྱ་བརྒལ་བ་ཐོབ་ངེས་བསྟར་ནས་་་་་
ཀུན་ཡིད་ཚིམ་པར་མཛད། །
ཤིང་བྱི་ལོར་དཀོན་མཆོག་རྒྱལ་མཚན་དཔལ་བཟང་པོས་་་
མཁན་སློབ་ཟུང་འབྲེལ་དང་། སློབ་དཔོན་རིན་པོ་ཆེ་བློ་བཟང་
མགོན་པོས་གསང་སྟོན་མཛད་དེ་བསྙེན་པར་རྫོགས་པའི་དགེ་སློང་་་
གི་སྡོམ་པ་ལེགས་པར་མནོས། ཆུ་ཕག་དང་ཤིང་བྱི་གཉིས་ཀྱི་ཁོངས་
• 388 •



སུ་བཀྲ་ཤིས་ལྷུན་པོས་མཚོན་གཙང་རོང་ཁུལ་གྱི་དགོན་སྡེ་ཆེ་ཕྲ་་་་
དང་། རི་ཁྲོད་ཀྱི་སྡེ་དང་བཅས་པའི་དགེ་འདུན་རྣམས་ལ་བསྙེན་
ཅིང་བཀུར་བར་འབྲུ་ཚད་ལ་ཕབ་ན་ཁལ་ཉིས་འབུམ་ལྷག་ཙམ་་་་་
མཛད། །
མེ་ཡོས་ལོར་རྡོ་རྗེ་འཛིན་པ་མཁན་ཆེན་དཀོན་མཆོག་རྒྱལ་
མཚན་ཞི་བར་གཤེགས་པར་གདུང་མཆོད་ལེགས་བསྒྲུབས་ཐོག་
དངུལ་གདུང་རིན་པོ་ཆེ་གསར་བཞེངས་ཀྱིས་གསང་སྔགས་གྲྭ་ཚང་་་་
དུ་བཞུགས་སུ་གསོལ་ནས་རབ་ཏུ་གནས་པར་མཛད། དེ་ནས་བློ་
བཟང་ཆོས་རྒྱན་གྱི་ཐུགས་སྲས་དྲུང་པ་བློ་བཟང་རྒྱལ་མཚན་དང་། །
སློབ་དཔོན་རིན་པོ་ཆེ་བསོད་ནམས་གྲགས་པ། རྡོ་རྗེ་འཛིན་པ་བློ་
བཟང་གྲུབ། དོན་ཡོད་རྡོ་རྗེ་བཅས་ཀྱི་མདུན་ནས་མདོ་སྔགས་ཀྱི་
དབང་ལུང་དང་། རྗེས་གནང་མང་པོ་གསན།
ཆུ་སྤྲེལ་ལོར་མཁན་ཆེན་དཀོན་མཆོག་རྒྱལ་མཚན་གྱི་ཡང་་
སྲིད་སྤྲུལ་སྐུའི་གཙུག་ཕུད་བཞེས་ཤིང་། མཚན་བློ་བཟང་བསྟན་
པའི་རྒྱལ་མཚན་ཞེས་འདོགས་པར་མཛད། དེ་ནས་མཛོད་པ་ལྷོ་
བོད་བདེ་ཐབས་ཀྱི་ཆིངས་དོན་ལ་རྫོང་བདའ་མཛད་མདུན་སེམས་
ཅན་གྱི་བདེ་ཐབས་ཁོ་ན་ཁོང་དུ་བཅངས་ཏེ་སོ་སོར་ཞུ་ལུགས་བྱེད་
ཕྱོགས་ལྷག་བསམ་རྣམ་དག་བྱེད་པ་མ་གཏོགས་རང་རང་གྲུབ་་་་་
མཐའི་ཕྱོགས་ཞེན་ལྟ་བུ་བློ་སྦུག་ཏུ་འཚང་བའི་ཡོ་འཁྱོག་ཏུ་མ་སོང་་་
• 389 •



བ་བསམ་པ་བཟང་པོ་དགོས་ལུགས་སོགས་ཀྱི་སློབ་སྟོན་དང་སྦྲགས་་
རྫོང་བདའ་མཛད་པ་སླར་ཕྱིར་འཁོར་སྐབས་ལོ་བརྒྱད་ཀྱི་བར་་་་་
ཆིངས་བསྒྲིགས་ཀྱིས་ཞོད་འཇགས་སུ་གནས་པས་ལྷོ་བོད་ཀྱི་སྐྱེ་འགྲོ་་
རྣམས་བདེ་བར་འགོད་ཐུབ་པ་བྱུང་། གོང་མའི་མི་སྣ་སྔ་རྗེས་ཆེད་
འབྱོར་གྱིས་འབུལ་སྐྱེས་སྣ་ཚོགས་དང་སྦྲགས་གོང་མའི་བཀའ་མཆིད་
ནང་། ངའི་ཕ་དུས་རྒྱལ་དབང་ཐམས་ཅད་མཁྱེན་པ་སྤྱན་དྲངས་
ནས་བསྟན་པ་དང་། སེམས་ཅན་ལ་ཕན་པ་མ་ཟད། རྒྱ་བོད་ལུགས་
ལེགས་བྱུང་ཞིང་། ད་སྒོས་རྒྱལ་བ་རིན་པོ་ཆེ་སྤྱན་འདྲེན་ཞུ་རྒྱུ་བབ་
འབྲེལ་ཆེ་ཡང༌། སྐུ་ན་སྨིན་པས་སྤྱན་འདྲེན་ཞུ་སྟབས་མ་བདེ་བས་
པཎ་ཆེན་རིན་པོ་ཆེས་བསྟན་པ་དང་སེམས་ཅན་གྱི་དོན་ལ་དགོངས་
ནས་རྒྱ་ནག་ཏུ་ཕེབས་དགོས་པའི་གནས་ལུགས་རྣམས་ནན་གྱིས་་་་་
གསོལ་བར་གཞི་རྐང་གོང་མ་ཆེན་པོས་མཆོག་ཏུ་དགྱེས་པའི་བཀའ་་
ལུང་ཞིག་ཡིན་འདུག་ཀྱང་། སྤྱིར་ཐོས་བསམ་བྱེད་པའི་འཕྲོ་
དང༌། སྒོས་སུ་འབྲུམ་ནད་ལ་བག་ཟོན་གྱིས་ད་ལྟ་བཅད་མཚམས་
དམ་པོར་ཡོད་པའི་རྒྱུ་མཚན་དང་སྦྲགས་མ་ཕེབས།
མེ་མོ་གླང་ལོར་སྡེ་སྲིད་རིན་པོ་ཆེས་གསུང་ཤོག་གནང་་་་་་
དོན། རྒྱལ་དབང་མཆོག་གི་སྤྲུལ་པའི་སྐུ་མཚོ་སྣ་ཕྱོགས་སུ་སྐུ་
བལྟམས་པ་གསང་སྟབས་ཀྱིས་སྣ་དཀར་རྩེར་སྤྱན་འདྲེན་དང་། །
དགེ་ཚུལ་སོགས་ཀྱི་སྡོམ་པ་ལྷུར་བཞེས་གནང་རྒྱུའི་མཁན་པོར་་་་་
• 390 •



ཕེབས་དགོས་ལུགས་གསལ་བ་བཞིན་ཆོས་གྲྭ་ཆེན་པོ་བཀྲ་ཤིས་ལྷུན་
པོ་ནས་ཆིབས་ཞལ་བསྒྱུར་ཏེ་སྣ་དཀའ་རྩེར་བྱོན། གཟིམ་ཆུང་
བསྟན་འཛིན་ཕོ་བྲང་དུ་ཞལ་འཛོམས། རབ་བྱུང་དགེ་ཚུལ་གྱི་
བསླབ་ཚིག་རྣམས་རིམ་ཅན་དུ་ཕུལ་ཞིང་བློ་བཟང་རིན་ཆེན་ཚངས་་
དབྱངས་རྒྱ་མཚོ་ཞེས་པའི་མཚན་གསོལ། ཐོག་མར་འཇམ་དཔལ་
མཚན་བརྗོད་སོགས་ཀྱི་ལུང་འབུལ་བར་མཛད། གོང་ས་མཆོག་གི་
སྤྲུལ་སྐུ་རིན་པོ་ཆེ་དང་ཆབས་ཅིག་མཉེས་ཐང་བཀྲ་ཤིས་སྒང་གི་སའི་
ཆར་ཕེབས་སྐབས་རྒྱལ་པོ་ཁྲི་པ་དང་། སྡེ་སྲིད་རིན་པོ་ཆེ་སོགས་
ཀྱང་ཕེབས་ཡོད་པས་རྒྱལ་བ་ཡབ་སྲས་གཉིས་དང་བཅས་ཚང་མ་་་་
ཞལ་འཛོམས། དེ་ནས་རྒྱལ་བ་ཡབ་སྲས་གཉིས་ཀྱིས་གཙོས་དཔོན་
འཁོར་རྣམས་རྩེ་ཕོ་བྲང་དུ་ཞབས་སོར་འཁོད། མཛད་སྒོ་རྣམས་
རིམ་བཞིན་ལེགས་གྲུབ་ཀྱིས་བདག་ཉིད་ཆེན་པོ་རི་བོ་དགའ་ལྡན་་་་་
སོགས་དགོན་སྡེ་ཁག་ལ་གནས་གཟིགས་བསྐྱངས་ཏེ་སླར་བཀྲ་ཤིས་་་
ལྷུན་པོར་ཕྱག་བཏེག ཆོས་གྲྭ་ཆེན་པོ་འདིས་མཚོན་གཙང་རོང་
ཁུལ་གྱི་དགོན་སྡེ་བརྒྱ་ཕྲག་གི་དགེ་འདུན་སུམ་ཁྲི་བརྒལ་བར་བསྙེན་
བཀུར་གཟབ་རྒྱས་དང་། ལོ་འདི་ནང་དགེ་ཚུལ་དང་། དགེ་སློང་
དོན་གཉེར་ཅན་ཆིག་སྟོང་ལྷག་ཙམ་ལ་སྡོམ་པ་འབོགས་ཏེ་འདོད་་་་
དོན་རྫོགས་པར་མཛད། རྒྱལ་བ་ཚངས་དབྱངས་རྒྱ་མཚོ་མཆོག་བཀྲ་
ཤིས་ལྷུན་པོར་ཞབས་བཏེག་ནས་ཞག་བཅུ་བདུན་བཞུགས་རིང་བདེ་
• 391 •



མཆོག་གི་རྩ་རྒྱུད་སོགས་དབང་ལུང་ཁ་ཤས་འབུལ་གནང་མཛད་་་་་་
ནས་ཐུགས་བཞེད་བསྐངས།
ཤིང་བྱ་ལོར་ནག་ཆུ་ནས་རྒྱལ་པོ་ལྷ་བཟང་གིས་དམག་་་་་་
འདེགས་པའི་གནས་ཚུལ་བྱུང་བར་གོང་ས་རིན་པོ་ཆེ་ནས་རྒྱལ་པོར་
བཀའ་ཤོག་དང་སེར་འབྲས་དགེ་གསུམ་གྱི་བླ་སྤྱི་བཅས་བར་མོལ་་་་
མཛད་པར་ཕེབས་ཡོད་པ་མ་ཟད། བདག་ཉིད་ཆེན་པོས་ཀྱང་
བསྟན་འགྲོའི་བདེ་ཐབས་ཀྱི་ཆེད་དུ་ཞུ་ཡིག་ནན་ཆགས་དང་སྦྲགས་་
མགྲོན་གཉེར་དཀའ་ཆེན་རྡོ་རྗེ་འཕྲལ་རྫོང་མཛད་རུང་གསན་བཞེས་
མ་བྱུང་བར་རྒྱལ་པོ་དཔུང་དང་བཅས་ནག་ཆུ་ནས་རིམ་འདེགས་མ་
ཟད། གཞུང་གནས་ནས་ཀྱང་དབུས་གཙང་མངའ་རིས། ཁམས་
སོགས་ལ་དམག་བརྡ་བཏང་། དབུས་གཙང་གི་དམག་རྣམས་ལྷ་
སའི་ཉེ་སྐོར་དུ་འབྱོར་པ་དང་། རྒྱལ་པོ་དཔུང་དང་བཅས་པ་སྟོད་
ལུང་འཕན་ཡུལ་ལ་འབྱོར་སྐད་ཐོས་པར། སོ་སོ་ནས་གསན་བཞེས་
གནང་མིན་ཇི་ལྟར་རུང་སྐྱེ་འགྲོའི་བདེ་ཐབས་ལ་དགོངས་ཏེ་བདག་་
ཉིད་ཆེན་པོ་སྐུ་དངོས་གཞིས་རྩེ་ནས་ཕེབས་ཐོན་གྱིས་ཤོག་བུ་ལ་རྩར་
བཞུགས་ཞག་མཛད་པར་ལྷ་ལྡན་ནས་དཀའ་ཆེན་མགྲོན་གཉེར་གྱིས་
བཏང་བའི་བང་ཆེན་ཞིག་འབྱོར་པར་སྡེ་སྲིད་རིན་པོ་ཆེ་ཁྲི་གཤོལ་་་་
ཐོག་དམག་མི་བྱིངས་སོ་སོར་ཕྱིར་སློག་གནང་ཚུལ་དང་། དེ་རྗེས་
གོང་ས་རིན་པོ་ཆེ་ནས་ཀྱང་བཀའ་ཤོག་ཕེབས་པར། སྡེ་པས་ཁྲི་
• 392 •



འཇོག་པ་དང་རྒྱལ་པོས་ངན་མི་བྱེད་པ་སོགས་བྱ་རྒྱུར་དན་ཏེ་ཕན་་་་
ཚུན་གཉིས་ཀྱི་དམག་རྣམས་ལོག་གྲུབ་གཤིས་ད་ཆ་པཎ་ཆེན་རིན་པོ་
ཆེ་ཆིབས་སྒྱུར་གནང་མི་དགོས་པ་ལྟར་ཆིབས་ཁ་བསྒྱུར་ཏེ་ཟམ་ཚེར་
ཆུ་ཚན་དུ་ཞག་ལྔ་བཅའ་བཞུགས་ཐོག་རྒོ་བ་ལ་རྩེར་ཕེབས་འབྱོར་་་
མཚམས་གོང་ས་རིན་པོ་ཆེས་སླར་ཡང་བཀའ་མཆིད་ཕེབས་དོན།
རྒྱལ་པོ་རེ་ཞིག་འདམ་དུ་སྡོད་རྩིས་ཀྱིས་འགྲོ་ཁུལ་བྱས་ཀྱང་དོན་དུ་
སྟོད་ལུང་ནས་གོང་དཀར་དུ་སྡེ་པའི་སར་སོང་འདུག་པས་འཕྲལ་དུ་
གོང་དཀར་ལ་ཕེབས་དགོས་ཚུལ་གནང་ཡང་། ས་ཁད་འགྱངས་
པས་འཕྲལ་དུ་འབྱོར་རེ་བྲལ་སྟབས། ནམ་ཉིད་ལྟོས་མེད་ཀྱིས་བང་
ཆེན་ཞིག་རྒྱལ་པོའི་སར་རྫོང་བདའ་མཛད་དེ། འདི་གའི་ཞུ་ངོར་
ཐལ་ཆ་མི་ཡོང་བའི་ནན་ཆེའི་བཀའ་མཆིད་བསྩལ་ཡང་བང་ཆེན་ས་
གནས་སུ་མ་སླེབས་གོང་རྒྱལ་པོ་བྱང་ལ་ཐོན་ཚར་བ་དང་། ཟླ་བ་
འདིའི་ཚེས་བཅུ་བདུན་ཉིན་སྡེ་སྲིད་རིན་པོ་ཆེ་སྟོད་ལུང་སྣ་རྩེར་སྐུ་་་
ཚེའི་འདུ་བྱེད་སྟོངས་ཟིན་པར་རྒྱལ་པོར་རང་ངོས་ནས་ཞུ་སྣེ་ཙམ་མ་
འཕྲོད་པར་རྐྱེན་དབང་དུ་སོང་བས་འཁོར་བའི་ཕུན་ཚོགས་ལ་སྙིང་
པོ་མེད་པ་སོགས་ཀྱི་བསླབ་བྱའི་བཀའ་རྩོམ་ཞིག་ཀྱང་མཛད། གོང་
མའི་མི་སྣ་འབྱོར་ཏེ་རྒྱལ་དབང་ཚངས་དབྱངས་རྒྱ་མཚོ་མཆོག་རྒྱ་་་་
ཡུལ་དུ་ཕེབས་དགོས་བྱུང་བ་མཚོ་ཁར་ཞིང་དུ་གཤེགས་རྗེས་མེ་ཕག་
ལོར་རྒྱལ་པོ་ནས་བཀྲ་ཤིས་ལྷུན་པོའི་མཆོད་གཞིས་སུ་རྟ་ནག་རིན་རྩེ་
• 393 •



སོགས་སྦྱོར་འཇགས་ཐོག སྤྲུལ་པའི་སྐུར་རབ་བྱུང་བསྙེན་རྫོགས་
སོགས་འབུལ་བའི་མཁན་པོར་པཎ་ཆེན་རིན་པོ་ཆེ་ཕེབས་དགོས་་་་་
ལུགས་གསུང་ནན་ལྟར་དབུས་སུ་ཕེབས། པོ་ཏ་ལའི་ཚོམ་ཆེན་སྲིད་
ཞི་ཕུན་ཚོགས་སུ་ཐོག་མའི་ཞལ་མཛོམས། དེ་ནས་ལྷ་ལྡན་གཙུག་
ལག་ཁང་དུ་ཇོ་བོ་ཤཱཀྱ་མུ་ནེའི་སྤྱན་སྔར་བདག་ཉིད་ཆེན་པོས་མཁན་
སློབ་ཟུང་སྦྲེལ་མཛད་ནས་རྒྱལ་བའི་སྤྲུལ་སྐུར་དགེ་བསྙེན་ནས་་་་་
བཟུང་བསྙེན་རྫོགས་ཀྱི་དངོས་པོ་དཀྱུས་ཐོག་གཅིག་ཏུ་ཕུལ་ནས་་་་་
ངག་དབང་ཡེ་ཤེས་རྒྱ་མཚོ་ཞེས་པའི་མཚན་གསོལ། འཇིགས་བྱེད་
སྐྱེད་རྫོགས་ཀྱི་ལུང་དང་། དེ་མིན་རྗེས་གནང་སོགས་འབུལ་
གནངགིས་སླར་བཀྲ་ཤིས་ལྷུན་པོར་ཕྱིར་ཕེབས། །
མེ་བྱ་ལོར་ཇུན་གར་ཧོང་ཐའི་ཇིའི་དམག་ཕོན་ཆེ་བ་ནག་་་
ཚང་ཕྱོགས་སུ་འབྱོར་སྐད་དང་། རྒྱལ་པོ་ལྷ་བཟང་གིས་འདམ་དུ་
སོག་བོད་ཧོར་བཅས་ཀྱི་དཔུང་དམག་ཁྱོན་ཆེ་བ་བསགས་ནས་ཡོད་་་་
སྐད་ལ་ཕན་ཚུན་ཐལ་ཆ་མི་འབྱུང་ཆེད་བདག་ཉིད་ཆེན་པོ་སྒར་སར་
ཆིངས་དན་མཛད་པར་ཆིབས་བསྐྱོད། རྒྱལ་པོ་དང་ཇུན་གར་བའི་
དམག་དཔོན་རྣམས་ལ་ཕན་ཚུན་འཐབ་འཛིང་མེད་པར་བར་ཆིངས་
ལ་དན་དགོས་ལུགས་རིམ་བསྟུད་ཀྱིས་ནན་གསུང་མཛད་ཀྱང་།
ཇུན་གར་བའི་དམག་དཔོན་རྣམས་ནས་བརྗོད་གསལ་རྒྱལ་པོ་དང་།
ཇུན་གར་བའི་དམག་དཔོན་ཚེ་རིང་དོན་གྲུབ་གཉིས་ངོ་བཤེར་བྱུང་་
• 394 •



ན་མ་གཏོགས་དེ་མིན་བརྗོད་བདེ་མེད་ལུགས་སོགས་ལབ་པ་ཙམ་་་་་
ལས། བར་ཆིངས་སྐོར་འདི་བྱེད་ལན་གསལ་མེད་པ་དང་བཅས་
རྒྱལ་པོ་ཡང་འདམ་ནས་ཕྱིར་ཕེབས། མི་རིང་བར་ཇུན་གར་བའི་
དམག་རྣམས་གྲོང་སྨད་དང་། གླང་རུ། རྐྱང་ཐང་སྒང་གསུམ་ལ་
སྒར་ཕབ། ཡང་བསྐྱར་ཕན་ཚུན་གཉིས་ཀར་འཐབ་འཛིང་མེད་པའི་
ཞུ་ཆིངས་ནན་ཆེ་མཛད་ཀྱང་ལུགས་འགྲིག་མ་བྱུང་བར་མཐར་རྒྱལ་་
པོ་དཔོན་གཡོག་པོ་ཏ་ལ་ཞོལ་ནས་ཕྱིར་ཐོན་མཛད་སྐབས་ཇུན་གར་
བའི་དམག་མིས་རྒྱལ་པོ་ངོ་མ་ཤེས་པར་མཚོན་ཐལ་གྱིས་བཀྲོངས།
དཔོན་མོ་སྲས་བཅས་སྲོག་སྐྱོན་མི་ཡོང་བ་ཞུ་སྣ་མཛད་དེ་པོ་ཏ་ལར་་
ཕེབས། ཇུན་གར་བའི་འགོ་དམག་རྣམས་མཇལ་ཁ་དགོས་ལུགས་
བཞིན་འགོ་དམག་བཞི་སྟོང་སྐོར་ལ་བསྙེན་གནས་ཉིན་ཞག་གཅིག་་་་
པའི་སྡོམ་པ་གནང་།
དེ་ནས་མི་རིང་བར་བཀྲ་ཤིས་ལྷུན་པོར་ཕྱིར་ཕེབས། ཆོས་
གྲྭ་འདིར་རྗེ་དགེ་འདུན་གྲུབ་པ་ནས་བསྩལ་བའི་བཅའ་ཡིག་རིན་པོ་
ཆེའི་དགོངས་དོན་ལྟར་བསླབ་པ་གསུམ་གྱི་ཉམས་བཞེས་ལ་ཁྱད་་་་་་
པར་མི་ཆེ་ཡང་འཕྲལ་གྱི་སྒྲིགས་ལམ་འགའ་ཞིག་སོ་སོའི་སྲོལ་རྒྱུན་་་་
བཞིན་གདན་ས་ཆེན་པོ་བཞི་རྣམས་ཅུང་མཐུན་མིན་རིགས་་་་་
མཐུན་གྱི་བཅའ་ཡིག་ཞིག་ཀྱང་གཏན་ལ་ཕབ། ཞྭ་ལུ་དགོན་གྱི་སློབ་
དཔོན་ལས་བྱེད་དང་། ཚོགས་དམངས་མགྲིན་གཅིག་ནས་གསོལ་བ་
• 395 •



བཏབ་དོན་བཞིན་དགོན་དེའི་མཁན་པོ་གནང་རྒྱུར་ཞལ་བཞེས་་་་་
མཛད། སྨད་ཕྱོགས་སུ་རྒྱ་དང་། མཚོ་ཁའི་དམག་ཕོན་ཆེ་ཡོད་ཚུལ་
བྱུང་བ་རྣམས་དང་ཇུན་གར་བ་གཉིས་ཕན་ཚུན་འཐབ་འཛིང་མི་་་་
ཡོང་བའི་མཐུན་སྦྱོར་གང་ཟབ་དགོས་ལུགས་ཀྱི་བཀའ་མཆིད་དང་་་་
སྦྲགས་མི་སྣ་ཆེད་རྫོང་མཛད་པར་སོ་པ་ཕན་ཚུན་འཐབ་པ་ཙམ་་་་་
ལས། ཟིང་ཆ་ཆེ་རིགས་མ་བྱུང་བར་ཇུན་གར་བའི་དཔོན་ཇའི་སང་
དམག་དང་བཅས་གནམ་མཚོ་བརྒྱུད་ཇུན་གར་དུ་འབྱོན་པར་ཐག་་་
ཆོད། །
སླར་ཡང་བཀྲ་ཤིས་ལྷུན་པོ་ནས་དབུས་སུ་བྱོན། པོ་ཏ་ལར་
གོང་ས་རིན་པོ་ཆེ་སྐུ་ཕྲེང་བདུན་པ་དང་ཞལ་འཛོམས་ཐོག གོང་
མའི་མི་སྣ་དང་ཅང་ཅུན་བཅས་ནས་གོང་མས་བསྩལ་བའི་གསེར་་་་
ཡིག་དང་། རྟེན་ཆས་བཅས་གནང་བ་དགྱེས་བཞེས་མཛད། གོང་
ས་མཆོག་ལ་དགེ་ཚུལ་གྱི་སྡོམ་པ་འབུལ་གནང་ཐོག་མཚན་སྔར་ཡོད་
ཐོག་བློ་བཟང་ཞེས་པ་ཁ་སྣོན་དུ་ཕུལ་ནས་བློ་བཟང་སྐལ་བཟང་རྒྱ་་་
མཚོ་ཞེས་མཚན་གསོལ་བ་མ་ཟད། དེ་ནས་རིམ་བཞིན་བདག་ཉིད་
ཆེན་པོས་མཁན་པོ་དང་། དགའ་ལྡན་ཁྲི་པ་དཔལ་ལྡན་གྲགས་པས་
ལས་སློབ། རྒྱུད་སྨད་མཁན་པོ་ངག་དབང་ཆོས་ལྡན་གྱིས་གསང་
སྟོན་བཅས་མཛད་དེ་བསྙེན་རྫོགས་ཀྱི་སྡོམ་པ་འབུལ་བཞེས་ཐོག
སྔ་ཕྱིར་མདོ་སྔགས་ཀྱི་དབང་ལུང་སྣ་ཚོགས་ཀྱང་འབུལ་གནང་་་་་
• 396 •



མཛད་པ་སོགས་ཆོས་འབྲེལ་གྱི་སློབ་མར་གྱུར་པ་སྐྱེས་བུ་དམ་པ་ཇི་་་
སྙེད་ཅིག་བྱུང་ཡོད་ལ། སྐྱེ་བོ་སེར་སྐྱ་གྲངས་ལས་འདས་པར་དམ་
པའི་ཆོས་ཀྱི་འཁོར་ལོ་ཟམ་མི་ཆད་པར་བསྐོར་བར་མཛད་ཅིང་།
དབུས་གཙང་གི་རིས་མེད་དགོན་སྡེ་ཁག་ལ་མཆོད་སྤྲིན་དང་།
བསྙེན་ཅིང་བཀུར་བ་སོགས་རེ་རེ་བཞིན་བརྗོད་ཀྱི་མི་ལངས་པའི་་་་
མཁས་བཙུན་བཟང་གསུམ་ལྡན་པའི་གོ་འཕང་དུ་མངའ་རྙེད།
ཁོང་གི་སྐུ་ཚེའི་དུས་སྐབས་སུ་ད་དུང་ང་ལུམ་སྦྱར་གསུམ་་
དང་། ཕོ་ལྷ་ཐའི་ཇི་སོགས་ཕན་ཚུན་ནང་འགལ་ཆེ་བའི་བདེ་གཟར་
གྱི་སྐབས་ཀྱང་འཁེལ་བས་བདག་ཉིད་ཆེན་པོ་འདིས་ཞི་འགྲིགས་་་་་
འབྱུང་ཐབས་ཀྱིས་མཚོན་སྐྱེ་འགྲོ་རྣམས་སྡུག་བསྔལ་སེལ་ཞིང་།
བདེ་བར་གནས་ཐབས་སོགས་སྐྱེས་བུ་དམ་པའི་མཛད་པ་རླབས་པོ་
ཆེས་དུས་འདའ་བར་མཛད་དེ་རབ་བྱུང་བཅུ་གཉིས་པའི་མེ་སྦྲུལ་་་་་
（༡༧༣༧）ལོ་དགུང་གྲངས་བདུན་ཅུ་དོན་ལྔར་ཕེབས་སྐབས་ཞི་་་་
བར་གཤེགས། །
ཁོང་གི་གསུང་ཆོས། རང་རྣམ་སོགས་རྣམ་ཐར་དང་།
སྙན་ངག་ལེའུ་གཉིས་པའི་དཔེ་བརྗོད། ཐོབ་ཡིག དཀར་ཆག
སྒྲུབ་ཐབས་དང་གསོལ་འདེབས་སྐོར་ཆོས་ཚན་མང་ཞིག་མཆིས་པ་་་
ཀ་ནས་ངའི་བར་པར་མ་པོད་བཞི་བཞུགས་སོ།།
• 397 •



ཁུར་དགེ་བློ་གྲོས་རྒྱ་མཚོའི་རྣམ་
ཐར་མདོར་བསྡུས།
ཁྱར་དགེ་བློ་གྲོས་རྒྱ་མཚོ་ནི་རུས་ཁྱུང་པོའི་རྒྱུད་པ་དང་ཨ་
མདོ་ཅོ་ནེ་ས་ཆར། ཡབ་ཀླུ་འབུམ་ཡགས་དང་ཡུམ་ལྷ་མོ་མཚོ་གཉིས་
ཀྱི་ སྲས་ སུ་ རབ་ བྱུང་ བཅུ་ གཅིག་ པའི་ ཤིང་ ཕོ་ འབྲུག་ གི་་་་
（༡༦༦༤)ལོའི་ཟླ་བ་བཅུ་པའི་ཚེས་བཅུ་དགུ་ལ་འཁྲུངས། །
དགུང་ལོ་བདུན་པར་ཀ་ཁ་སོགས་འབྲི་ཀློག་སྦྱངས། དགེ་
རྒན་དོན་ཡོད་འབྱུང་གནས་མདུན་སྨོན་ལམ་དང་འཇམ་དཔལ་་་་་
མཚན་བརྗོད་སོགས་སྦྱངས། དེ་དུས་ལོ་ལྔའི་རིང་ཕྱུགས་འཚོ་ཞོར་
དང་ཡིག་རྩ་སྦྱོང་ཞོར་བྱས་ཏེ་དགུང་ལོ་བཅུ་གཅིག་པའི་དུས་སུ། བླ་
མ་རི་ཁྲོད་པའི་དྲུང་དུ་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བླངས།
མིང་བློ་གྲོས་རྒྱ་མཚོ་བཏགས། དེ་ནས་རི་ཁྲོད་པ་སློབ་དཔོན་དུ་
བསྟེན་ནས་དཔེ་ཀློག་ལོ་འགའ་སོང་རྗེས། ཅོ་ནེ་ཆོས་རྗེ་དབུས་སུ་
ཕེབས་པ་དང་ལྷན་ཅིག་ཨ་ཁུ་ཤེས་རབ་དོན་ཡོད་ཀྱིས་སྐྱེལ་མ་བྱས་་་
ཏེ་དབུས་སུ་ཕེབས། འབྲས་སྒོ་མང་གྲྭ་ཚང་དུ་ཞུགས། ཚད་མ་རིག་
• 398 •



པ་ལ་གསན་སྦྱོང་མཛད། བར་མཚམས་སུ་གཙང་བཀྲ་ཤིས་ལྷུན་
པོར་གནས་མཇལ་ཕེབས། དབུས་སུ་ལོག་རྗེས། མཁན་པོ་ཕ་བོང་
ཁ་པ་ངག་དབང་བསྟན་འཛིན་མདུན་བསྙེན་རྫོགས་ཀྱི་སྡོམ་པ་་་་
བཞེས། འཇམ་དབྱངས་བཞད་པའི་རྡོ་རྗེ་སོགས་བླ་མ་མང་པོའི་
མདུན་ཆོས་མང་དུ་ཞུས། དེ་ནས་མི་རིང་བར་བྱང་འགྲུལ་དང་
མཉམ་དུ་ཨ་མདོར་ཚུར་ཕེབས། དགོན་པ་གསར་འདེབས་རྟེན་
གསར་བཞེངས་སོགས་ཆོས་ཀྱི་བྱ་བ་རྒྱ་ཆེར་སྤེལ། མདོ་སྨད་དགོན་
ཁག་ཡོངས་སུ་ཞབས་ཀྱིས་བཅགས། དགུང་ལོ་མཐོན་པོར་ཕེབས་པ་
ན་རི་ཁྲོད་དུ་འཚོ་བ་ངན་ངོན་བསྟེན་ནས་ཉམས་ལེན་ཁོ་ན་མཛད། །
དགུང་ལོ་བདུན་ཅུ་དོན་བདུན་དུ་ཕེབས་པ་རབ་བྱུང་བཅུ་གཉིས་་་་
པའི་ལྕགས་སྤྲེའུ་(༡༧༤༠)ལོའི་ཟླ་བ་དང་པོའི་ཚེས་གསུམ་ལ་་་་
དགོངས་པ་ཆོས་དབྱིངས་སུ་ཐིམས་སོ།།
ཁོང་གི་གསུང་ནི་རྣམ་ཐར་དང་། གསོལ་འདེབས།
བསང་ཡིག ཆོ་ག ཕྱག་ལེན་སོགས་བསྟན་བཅོས་བཅུ་དྲུག་པོ་
ཏི་གཅིག་ཏུ་བསྡུས་པ་ཞིག་མི་རིགས་དཔེ་མཛོད་ཁང་དུ་བཞུགས་་་་
• 399 •



ཅོ་ནེ་གྲགས་པ་བཤད་སྒྲུབ་ཀྱི་
རྣམ་ཐར་མདོར་བསྡུས།
ཅོ་ནེ་གྲགས་པ་བཤད་སྒྲུབ་ནི། མདོ་སྨད་ཅོ་ནེ་དཔོན་
པོའི་མངའ་འོག་ཐོའུ་ཇུའི་ཡུལ་གྱི་བྱེ་བྲག་གཡོ་སའམ་རབ་པོ་
ཞེས་པའི་ས་ཆར། ཡབ་གཟུངས་སྐྱབས་འབུམ་དང་། ཡུམ་བསྐལ་
བཟང་སྨན་གཉིས་ཀྱི་སྲས་སུ། རབ་བྱུང་བཅུ་གཅིག་པའི་ཤིང་མོ་
ཡོས་ཀྱི་ལོ་( ༡༦༧༥)ཟླ་བ་དང་པོའི་ཚེས་བརྒྱད་ལ་སྐུ་བལྟམས།
འཁྲུངས་མ་ཐག་པར་ཡུམ་ཚད་ནད་ཀྱིས་མནར་བས་འོ་མ་སྟེར་མ་་་
ནུས། ཁོང་གི་ཇོ་མོ་རྩྭ་མོ་མཚོས་ཐབས་བྱས་ནས་གསོས།
དགུང་ལོ་བདུན་པར་ཡབ་སོགས་ཀྱི་མདུན་ནས་འབྲི་ཀློག་
སློབ་པའི་དབུ་བཙུགས། དགུང་ལོ་དགུ་པར་ཁྲི་ཆེན་དགེ་འདུན་
གྲགས་པའི་སྤྱན་སྔར་རབ་ཏུ་བྱུང་། དེ་ནས་ལོ་འགའི་རིང་ཆོ་ག་
ཕྱག་ལེན་གྱི་སྐོར་བློར་འཛིན་དགོས་རིགས་རྣམས་སྦྱངས། སྨན་པ་
སྟག་རིས་དགེ་སློང་མདུན་དུ་སྨན་དཔེ་འགའ་ཞིག་སྦྱངས་ཏེ། ནད་
པར་ ལག་ རྩ་ ལྟ་ བ་ སོགས་ནད་ བཅོས་ ཀྱི་བྱ་བའང་ཅུང་ ཟད་་་་་་
• 400



བསྒྲུབས།
དགུང་ལོ་ཉེར་གཅིག་པ་ཤིང་མོ་ཕག་གི་ལོའི་སྟོན་ཁར་་་་་
དབུས་ལྷ་ལྡན་དུ་ཕེབས། ལོ་དེའི་ཟླ་བ་བཅུ་གཅིག་པར་ལྷ་སར་
འབྱོར། བྱི་བ་ལོའི་ཟླ་བ་དང་པོར་ར་མོ་ཆེར་སེ་རའི་གྲྭ་ཚང་གི་ཆོས་
གྲྭར་ཞུགས། དེར་བཀྲ་ཤིས་དཔལ་བཟང་དགེ་རྒན་དུ་བསྟེན་ནས།
རྒྱན་འཇུག་གཉིས་དང་བསྡུས་དཔེ་ཐར་ཐོར་བློར་འཛིན་བྱས།
སྐབས་དེ་དག་ཏུ་མཚན་མོར་གཉིད་ཀྱང་སྤངས་ཏེ་འབད་པར་་་་་
མཛད། དེ་ནས་རིམ་གྱིས་གཞུང་པོད་རྣམས་ལ་ཐོས་བསམ་བྱས་
ནས་དབུས་སུ་ལོ་བཅུར་སོང་བ་ཤིང་མོ་བྱའི་ལོར། སློབ་དཔོན་ཚུལ་
ཁྲིམས་རིན་ཆེན་གྱི་བཀའ་ལྟར། སྨོན་ལམ་ཆེན་མོར་གྲྭ་སྐོར་བྱས་ཏེ་
མིང་རྟགས་བླང་རྩིས་ཀྱི་སྐབས་སུ། དབུས་སུ་དུས་འཁྲུག་བྱུང་ནས་
སྡེ་སྲིད་སྐུ་གཤེགས། དེའི་དགོངས་རྫོགས་སུ་ཟླ་བ་བརྒྱད་པར།
དབུས་ཀྱི་གྲུབ་མཐའ་རིས་མེད་ཀྱི་དགེ་འདུན་སྡེ་ཉི་ཁྲི་ལྷག་ཙམ་་་་་
ཚོགས། སྐབས་དེར་གཞུང་ནས་སྨོན་ལམ་ཆེན་མོ་ལྟར་མིང་གདགས་
དགོས་པར་བཀའ་ཕེབས། བླ་མས་ཁོང་ལ་དེ་རིང་མཚན་རྟགས་
བླང་དགོས་གསུངས་པར་བརྟེན། དེ་བཞིན་བསྒྲུབས་པས། མིང་
བཏགས་ལེགས་པར་ཐོབ་ཅིང་། བླ་མའང་ཤིན་ཏུ་ཐུགས་དགྱེས་ཏེ་
ལེགས་སོ་བྱིན། ཁོང་གདོང་གྲལ་དུ་བཞུགས་སུ་བཅུག
དགུང་ལོ་སོ་གཅིག་པ་མེ་ཕོ་ཁྱིའི་ལོར་གཙང་དུ་ཕེབས་ནས་
• 401 •



བསྙེན་རྫོགས་ཀྱི་སྡོམ་པ་བླངས། དེ་ནས་ཚུར་ལོག་སྟེ་དགའ་ལྡན་
དང༌། འབྲས་སྤུངས་བཅས་སུ་ཞག་འགའ་རེ་བཞུགས་ནས་དམ་
བཅའ་བཞག་པས། ཚང་མ་ངོ་མཚར་བ་བྱུང་ཞིང་། དམ་བཅའི་
ལན་ལ་ཐོགས་པ་མེད་པར་གྲགས། །
དགུང་ལོ་སོ་གཉིས་སུ་ཕེབས་པ་མེ་མོ་ཕག་གི་ལོར། དགེ་
སློང་བློ་གྲོས་རྒྱ་མཚོ་དང་། ཚོང་པ་དགེ་འདུན་དར་རྒྱས་སོགས་རང་
ཡུལ་བ་རྣམས་ཀྱིས་བསྐུལ་བར་བརྟེན། ལོ་དེའི་དཔྱིད་ཀར་ཚོང་པ་
དང་འགྲོགས་ནས་རང་ཡུལ་མདོ་སྨད་དུ་ལོག ཟླ་བ་བཞི་པའི་
ཚེས་བཅོ་ལྔར་མཚོ་སྔོན་པོའི་ཁར་འབྱོར། དེར་གྲོང་ཆོག་ཟླ་བ་དྲུག་
ཙམ་སོང་བའི་དཀོར་ཡོན་དེས་རྟ་ཁལ་འགའ་ཉོས་ནས་རང་ཡུལ་དུ་
ཡོང་། ཟླ་བ་བཅུ་པར་དྲིན་ཅན་གྱི་ཡབ་ཡུམ་ལྷན་རྒྱས་དང་ཞལ་
འཛོམས་ཐུབ་པ་བྱུང་བས་སྨྲ་མི་ཤེས་པའི་དགའ་ཚོར་བྱུང་། སྐབས་
དེ་དག་ཏུ་ཅོ་ནེ་བསྟན་པའི་མངའ་བདག་ཀོའི་བི་ནང་སོ་ཡེས་ནས་་་
དེ་ཉིད་ཕོ་བྲང་དུ་གོང་མ་རྒྱལ་པོ་མཇལ་བའི་ཚེ། གོང་མས་ཡེས་ལ་
ཁྱོད་ཀྱི་དགོན་པ་དེར་མཚན་ཉིད་གྲྭ་ཚང་ཞིག་ཚུགས་ཞེས་བཀའ་་་་
ཕེབས་པ་ཞལ་གྱིས་བཞེས་ཏེ། ཤིང་རྟ་ལོའི་ཟླ་བ་བཞི་པར་མཚན་
ཉིད་གྲྭ་ཚང་བཙུགས། གྲགས་པ་བཤད་སྒྲུབ་གྲྭ་ཚང་བླ་མར་བསྐོས།
ཁོང་དགུང་ལོ་ཞེ་གཅིག་པ་ཤིང་མོ་ལུག་གི་ལོར་ཡུམ་དྲིན་་་
ཅན་དུས་ཀྱི་ཆོས་ཉིད་དུ་གྱུར། ཐུགས་སྐྱོ་བ་ཆེན་པོའི་ངང་ནས་དགེ་
• 402 •



རྩ་བཏང་། ལྕགས་མོ་གླང་གི་ལོར། ཁོང་གིས་ཐུགས་རྩིས་ཤིན་ཏུ་ཆེ་
བའི་ཚ་བོ་བསྟན་འཛིན་ཤེས་རབ་འབྲུམ་ནད་ཀྱིས་ཤི་བས་ཐུགས་སྐྱོ་
བ་ཚད་མེད་བྱུང་སྟེ་གྲྭ་ཚང་སློབ་དཔོན་དགོངས་པ་ཞུས། རང་གི་
གཟིམ་ཤག་ཏུ་ལོ་བདུན་ཙམ་རིང་ལམ་གྱི་གཙོ་བོ་རྣམ་གསུམ་སོགས་
དཔེ་ཆ་འགའ་བརྩམས་ཏེ་བཞུགས། མེ་མོ་ལུག་གི་ལོར། ནང་སོ་
ཡེས་ཀྱིས་སླར་ཁྲི་ལ་བཞུགས་དགོས་པའི་བཀའ་ནན་ཕེབས་པ་ཟློག་་
ཏུ་མ་བཏུབ་པར་ཁས་བླངས། ས་མོ་བྱའི་ལོར་རྒྱུད་པ་གྲྭ་ཚང་
བཙུགས་ཏེ་བླ་མ་དང་མཁན་པོ་ཟུང་འབྲེལ་མཛད། །
དེ་ནས་བཟུང་དགུང་ལོ་རེ་གཉིས་བར་འཆད་རྩོད་རྩོམ་་་་་
གསུམ་གྱིས་དུས་འདའ་བར་མཛད་དེ། དགུང་གྲངས་རེ་གཉིས་ཐོག་
སླར་དགོངས་པ་ཞུས་ཏེ་ཁྲི་ཟུར་བཞུགས། བཀའ་རྩོམ་གནང་བ་
དང་གྲོང་ཆོག་ཕེབས་པ་བཅས་མཛད་ཅིང་། དགུང་ལོ་བདུན་ཅུ་
དོན་བཞི་དོན་ལྔ་ཙམ་ལ་སྐུ་གཤེགས་པ་ཡིན་ནམ་སྙམ།
ཁོང་གི་གསུང་ནི་བོན་པོའི་སྐོར་གྱི་དཔེ་ཆ་འགའ་ཡོད་་་་་་
འདུག་ཀྱང་པར་དུ་བརྐོས་ཡོད་མེད་མ་ངེས། ནང་པའི་སྐོར་གསུང་
འབུམ་དུ། དབུ་མ་དང་། ཕར་ཚད། འདུལ་བ་བཅས་ཀྱི་གཞུང་
འགྲེལ་དང་། མངོན་བརྗོད། དག་ཡིག སྙན་དངགས། སྐར་
ནག་གི་རྩིས། བཅའ་ཡིག་དང་ཆབ་ཤོག་སོགས་པོད་བཅུ་གཅིག་ཏུ་
བསྡུས་པ་ཆ་ཚང་མི་རིགས་དཔེ་མཛོད་ཁང་དུ་བཞུགས་སོ།།
• 403 •



སྟག་ཚང་བློ་བཟང་རབ་བརྟན་གྱི་
རྣམ་ཐར་མདོར་བསྡུས།
མདོ་སྨད་ཀླུ་ཆུའི་ཉེ་འགྲམ་གྱི་སྟག་ཚང་དགོན་ཐོག་མར་་
འདེབས་པ་པོ་བདེ་ཐང་བློ་བཟང་རབ་བརྟན་ནི། སྔོན་དབུས་ནས་
ཆད་དེ་ཙོང་ཁ་བརྒྱུད་ནས་འདིར་གཞིས་ཆགས་པའི་སྦའི་རུས་རྒྱུད་་
ཡིན་པར་གྲགས། རབ་བྱུང་བཅུ་གཅིག་པའི་མེ་འབྲུག་
（༡༦༧༦）ལོའི་ཟླ་བ་བཅུ་པར་ཡབ་དབང་རྒྱལ་སྐྱབས་དང་། ཡུམ་
རྟ་མགྲིན་མཚོ་ གཉིས་ ཀྱི་ སྲས་ སུ་ ཀླུ་ ཆུའི་ འགྲམ་ བདེ་ ཐང་ དུ་་་་་
འཁྲུངས། བྱིས་པའི་མིང་དོན་གྲུབ་ཚེ་རིང་བཏགས། བྱིས་པ་ལོ་
གསུམ་བཞི་ཙམ་ལ་ཡབ་དང་མེས་པོ་འདས། ཁོང་དྭ་ཕྲུག་ཏུ་གྱུར་
ཅིང་ཡུམ་ཡང་ཡུགས་སར་ལུས། མ་སྨད་གཉིས་སྡུག་བསྔལ་གྱིས་
མནར། བྱིས་པ་ལོ་ལྔ་ཙམ་ནས་ཕག་ལུག་འཚོ་སྐྱོང་དང་། རྟ་ཕྱུག་
འཚོ་རྫི་སོགས་དཀའ་སྡུག་ཚད་མེད་མྱོང་དགོས་བྱུང་། །
དགུང་ལོ་བདུན་པར་ཕེབས་དུས་ཨ་ཁུ་ཡང་རང་ཡུལ་དུ་
ལོག ཕུ་ནུ་སོགས་ཀྱང་ཆེར་སྐྱེས། ཁོང་མ་སྨད་ལའང་འཚོ་བ་
• 404 •



ལེགས་ཙམ་བྱུང་ནས་ཡི་གེ་འབྲི་ཀློག་དང་འཛིན་སྐྱོར་སྦྱོང་བའི་དབུ་
ཚུགས། ཨ་ཁུ་བླ་མ་ཡིན་སྟབས་བྱིས་པ་འདི་རབ་བྱུང་བྱས་ན་ལེགས་
ཚུལ་སྨྲས་ཀྱང་། ཡུམ་གྱིས་ཁྱིམ་གཞིས་འཛིན་འཇུག་དགོས་བསམས་
ནས་རབ་བྱུང་བྱེད་དུ་མ་བཅུག སྦྱོར་སྡེབ་བློར་འཛིན་སོགས་ལ་
ཡུན་རིང་ཙམ་འགོར། དགུང་ལོ་བཅུ་གཉིས་པར་མ་དྲིན་ཅན་ལྔ་
པའི་ལམ་དུ་གཤེགས། འཆི་ཁའི་ཁ་ཆེམས་སུ་རབ་བྱུང་བྱེད་ཆོག་
པའི་གནང་བ་ཐོབ།
དགུང་ལོ་བཅུ་གསུམ་པ་ས་འབྲུག་ལོའི་ཟླ་བ་དང་པོའི་ཚེས་
གསུམ་པའི་སྔ་དྲོར་བདེ་ཐང་སྤྲུལ་སྐུ་བློ་བཟང་རྣམ་རྒྱལ་གྱི་དྲུང་དུ་་་
རབ་ཏུ་བྱུང་། མིང་བློ་བཟང་རབ་བརྟན་གནང་། དེ་ནས་ལོ་འགའི་
བར་ཆོ་གའི་སྐོར་བློར་འཛིན་བྱེད་ཅིང་གཤིན་པོའི་རྗེས་ཆོག་དང་་་་
ཆོས་འདོན་སོགས་གྲོང་ཆོག་ཀྱང་ཐེངས་མང་སོང་། སྒྲ་དག་ལ་ཀློག་
མྱུར་བས་ཀུན་གྱིས་དགའ་དགའ་བྱས་ཤིང་འབུལ་བའང་བླ་མ་ཕལ་་
པ་ལས་ལེགས་ཙམ་བྱུང་། །
དགུང་ལོ་བཅུ་དྲུག་པར་འདན་སྤྲུལ་སྐུ་བློ་བཟང་བསྟན་་་་་
འཛིན་དེར་ཕེབས་པའི་མདུན་ནས། རིགས་གསུམ་མགོན་པོའི་རྗེས་
གནང་དང་གྲུབ་རྒྱལ་མའི་རྗེས་གནང་སོགས་རྗེས་གནང་སྣ་ཚོགས་་་་
དང་ལུང་ཡང་འགའ་ཞིག་ཐོབ། དེ་ནས་ཆོས་སྤྱོད་ཕལ་ཆེར་བློར་
འཛིན་མཛད།
• 405 •



དགུང་ལོ་བཅུ་དགུ་པར་གོང་མ་དགེ་སློང་བསྟན་པ་ཡར་་་་
འཕེལ་གྱིས་འཁྲིད་དེ་འགྲུལ་པ་དང་བསྡེབས་ནས་བྱང་ལམ་བརྒྱུད་་་་
དབུས་ལྷ་ལྡན་དུ་ཕེབས། རྭ་སྒྲེང་སོགས་དགོན་གནས་ཀུན་ཏུ་ཆོས་
མཇལ་མང་འགྱེད་ཕུལ་ཞིང་སྨོན་ལམ་འདེབས་བཞིན་པར་ལྷ་སར་་་་
བྱོན། ཇོ་བོ་ཐུགས་རྗེ་ཆེན་པོ་སོགས་རྟེན་ཁྱད་འཕགས་རྣམས་
མཇལ། གོང་མ་བསྟན་པ་ཡར་འཕེལ་གྱིས་ར་མོ་ཆེ་དང་པོ་ཏ་ལར་
བསྐོར་བ་བསགས། ཁོང་གིས་ཀྱང་ལྷ་སར་གླིང་སྐོར་ཆིག་སྟོང་ལྔ་
བརྒྱ་ཙམ་བསགས། ལོ་དེའི་སྟོན་ཁར་འབྲས་སྤུངས་སྒོ་མང་སློབ་
དཔོན་དོན་གྲུབ་རྒྱ་མཚོ་མཇལ་ཞིང་ཁོང་གི་མདུན་དུ་བརྩི་བཞག་གི་
རིམ་པ་གསན། སློབ་དཔོན་ཀུན་དགའ་འོད་ཟེར་ལས་དགེ་ཚུལ་གྱི་
སྡོམ་པ་མནོས། དེ་ནས་འབྲས་སྒོ་མང་གྲྭ་ཚང་དུ་གྲྭ་སར་ཞུགས་ཏེ་
གཞུང་པོད་རྣམས་གསན་བསམ་གྱི་དབུ་བཙུགས། རྒྱན་འཇུག་
གཉིས་དང་གྲུབ་མཐའ་རྒྱ་མཚོར་འཇུག་པའི་གྲུ་རྫིངས་སོགས་བློར་་་
བཟུང་། སློབ་དཔོན་ཀུན་དགའ་འོད་ཟེར་བླ་མར་བསྟེན་ནས།
བསྡུས་གྲྭ་དང་ཕར་ཕྱིན་སོགས་སྐྱོར། དབྱར་ཆོས་སྐབས་དཔལ་
འཁོར་ཆོས་སྡེར་གྲྭ་སྐོར་མཛད། སྒོ་མང་སློབ་དཔོན་དོན་གྲུབ་རྒྱུ་
མཚོ་མདུན་ནས་ལམ་རིམ་ཆེན་མོའི་ཁྲིད་དང་། བྱམས་ཆོས། དབུ་
མ་རིགས་ཚོགས་དྲུག་དང་རྒྱན་འཇུག་སོགས་ཀྱི་ལུང་ཞུས། རྒྱལ་བ་
ཚངས་དབྱངས་རྒྱ་མཚོའི་དྲུང་དུ་ལམ་རིམ་ཆེན་མོ་དང་། རྗེའི་
• 406 •



གསུང་ཐོར་བུའི་ལུང་སོགས་ཞུས། སྐབས་དེར་པཎ་ཆེན་བློ་བཟང་
ཡེ་ཤེས་དབུས་སུ་ཕེབས་པར་མཇལ་ཞིང་གྲུབ་དབང་འབྲུག་པ་ཀུན་་
ལེགས་ལའང་ཆོས་འབྲེལ་ཞུས། དགེ་འཕེལ་རི་ཁྲོད་དུ་འཇམ་
དབྱངས་བཞད་པའི་རྡོ་རྗེའི་མདུན་ཟླ་བ་གཅིག་ལྷག་ཙམ་རིང་ཁྲིད་་
ལུང་མང་པོ་ཞུས།
དགུང་ལོ་ཉེར་ལྔ་པ་ལྕགས་འབྲུག་ལོར་འཇམ་དབྱངས་་་་་
བཞད་པའི་རྡོ་རྗེ་སྒོ་མང་གི་མཁན་པོའི་ཁྲིར་ཕེབས་པའི་དྲུང་དུ་བརྩི་
བཞག་དང་ལམ་རིམ་སོགས་ཀྱི་ཁྲིད་ལུང་མང་དུ་ཞུས། དེ་ནས་མི་
རིང་བར་སྤྱི་ཁང་གསར་སྐྲུན་གྱི་ལས་གྲྭ་བཙུགས། ཁོང་ལས་དཔོན་
དུ་བསྐོས། སྤྱི་ཁང་ཕལ་ཆེར་གྲུབ་ཟིན་པ་ན། ཁོང་སྐུ་ཁམས་མི་བདེ་
བ་ཞིག་བྱུང་བས་ཀླུ་ནད་ཀྱི་དོགས་པ་ཤར་ནས། དགེ་འཕེལ་དུ་
མཚམས་བསྙེན་སྒྲུབ་ཟླ་བ་བཞི་ལྷག་མཛད་པས་ནད་ལས་གྲོལ། །
དགུང་ལོ་ཉེར་བདུན་པ་ཆུ་རྟ་ལོའི་ཟླ་བ་དྲུག་པར་པཎ་་་་༌་
ཆེན་བློ་བཟང་ཡེ་ཤེས་ཀྱི་སྤྱན་སྔར་དགེ་སློང་གི་སྡོམ་པ་མནོས།
དགུང་ལོ་ཉེར་དགུ་པ་ཤིང་སྤྲེལ་ལོར་གོང་མ་བསྟན་པ་ཡར་འཕེལ་་་
གྱིས་རང་ཡུལ་ལོག་དགོས་པའི་བཀའ་ཕེབས་ལྟར་དགུན་ཁར་རང་་་་
ཡུལ་དུ་ཚུར་ཕེབས། གཉེན་ཉེ་གྲོགས་པོ་རྣམས་དང་མཉམ་འཛོམ་
བྱུང་བས་སྤྲོ་བ་ཚད་མེད་འཕེལ། རང་ཡུལ་དུ་འབྱོར་ནས་ཡུན་མི་
རིང་བར་གྲོང་ཆོག་ལ་འབོད་མཁན་མང་པོ་བྱུང་བས་ཡིད་སུན།
• 407 •



གོང་མ་བླ་རྒན་ལ་ཁྱེད་ཀྱི་དྲིན་ལ་བསམས་ནས་ཡོང་བ་མ་གཏོགས་
གྲོང་ཆོག་བྱེད་བསམ་པ་གཏན་ནས་མེད། རི་ཁྲོད་ཅིག་ཏུ་མ་ཎི་འདྲ་
འདོན་ནས་བསྡད་དགོས་བསམ་པ་ཡིན་ཞུས། གོང་མས་གྲོང་ཆོག་
ཏུ་མི་འགྲོ་བ་ལེགས་གསུངས། སོས་དལ་མ་བྱུང་བའི་རྐྱེན་གྱིས་རབ་
འབྱམས་པ་བློ་བཟང་བཀྲ་ཤིས་དང་བགྲོས་ཏེ་ཁུ་བོར་གསང་ནས་་་་་
བྱང་དུ་བྱོན། ཤིན་ཀུན་ཏུ་ཟླ་བ་དྲུག་བདུན་རིང་བཀའ་འགྱུར་
བཀླགས། དེ་ནས་རིམ་གྱིས་ཟླ་བ་དང་པོའི་ཚེས་བཅུར་ཤ་རྫོང་རི་
ཁྲོད་དུ་འབྱོར། དེར་གྲྭ་རྒན་གཞོན་ཚང་མ་སྒྲིག་ལམ་ལེགས་ཤིང་།
ཀུན་སྤྱོད་གཙང་བ། ཆོ་ག་ཕྱག་ལེན་གྲ་འགྲིག་སོགས་ཀྱིས་ཐུགས་
འཕྲོག་ནས། དགུན་གྱི་གྲང་རེག་བཟོད་དཀའ་བ་དང་། སློང་མོའི་
འཚོ་བ་ངན་ངོན་ལ་བརྟེན་ནས་དཀའ་སྤྱད་ཚད་མེད་མྱོང་ཡང་ཅི་མི་
སྙམ་པར་སློབ་དཔོན་ཆུ་རུ་ཁ་པ། བདེ་ཆེན་གྲགས་པ་རྒྱ་མཚོ་སོགས་
མཁས་གྲུབ་ཀྱི་བླ་མ་མང་པོར་དབང་ལུང་ཁྲིད་སོགས་ཞུས་ནས་ལོ་་་
བཞི་ལྔ་ཙམ་བཞུགས། དེ་ནས་ཚུར་ཡོང་ནས་ཆུ་མིག་ལུང་གི་རི་ཁྲོད་
དུ་བསྡད། །
ལྕགས་སྟག་ལོར་ལྕང་སྐྱ་རིན་པོ་ཆེ་དགོན་ལུང་དུ་ཕེབས་པ་
མཇལ་བར་ཕྱིན་ནས་ཆོས་འབྲེལ་ཞུས། འཇམ་དབྱངས་བཞད་པ་
སོགས་དགེ་བའི་བཤེས་གཉེན་དུ་མ་ལའང་ཆོས་འབྲེལ་ཞུས། སྐབས་
དེར་རྐང་འགྲོས་ཁོ་ནས་ཕར་ཚུར་བྱོན་ཞིང་། ཟས་གོས་ཀྱང་ངན་
• 408



ངོན་ལ་བརྟེན་པས་གྲང་བའི་རྐྱེན་གྱིས་སྐྱིད་མོ་ཁུག་པ་སོགས་གྲུམ་་་
ནད་ཀྱིས་གཙེས། འོན་ཀྱང་དགུང་ན་སོ་ལྔ་ལས་སླེབས་མེད་སྟབས་
སྐྱོན་ཆེན་པོ་མ་བྱུང་། །
དགུང་ལོ་སོ་དྲུག་པ་ལྕགས་ཡོས་ལོར་ཁུ་བོས་ཡུམ་ཆེན་མོ་
བྲིས་པ་ལ་ཞུ་དག་དང་། ཡུམ་ཆེན་མོ་དག་ཚར་ལྗགས་ཀློག་མཛད།
དགུང་ལོ་སོ་བདུན་པ་ཆུ་འབྲུག་ལོར་པཎ་ཆེན་རིན་པོ་ཆེའི་
བཀའ་ཕེབས་ལུང་བསྟན་ལྟར་སྟག་ཚང་རི་ཁྲོད་བཏབ། པཎ་ཆེན་
ནས་བཀྲ་ཤིས་ཆོས་གླིང་ཞེས་པའི་མིང་གནང་། ལོ་སུམ་ཅུ་ལྷག་གི་
རིང་དགོན་རྒྱ་བསྐྱེད་དང་ཁྲིད་དམིགས་འཛིན་སྐྱོར་རྒྱུག་ལེན་སོགས་
ཐབས་མཁས་ཀྱིས་བསྐྱངས། སྐུ་གསུང་ཐུགས་རྟེན་བཞེངས།
ཤིང་ལུག་ལོར་རྒྱལ་དབང་བདུན་པ་བསྐལ་བཟང་རྒྱ་མཚོ་་
མཚོ་སྔོན་དཔོན་པོ་རྣམས་ཀྱིས་གདན་དྲངས་པ་མཇལ་ཞིང་ཆོས་་་་་
འབྲེལ་ཞུས། མེ་སྤྲེལ་ལོར་ཅོ་ནེ་དཔོན་གྱིས་འཇམ་དབྱངས་བཞད་
པའི་རྡོ་རྗེ་གདན་དྲངས་པ་མཇལ་བར་བྱོན།
རི་ཁྲོད་བཏབ་ནས་ལོ་དགུ་ཕྱིན་པ་ཁོང་དགུང་གྲངས་ཞེ་་་
ལྔར་ཕེབས་པ་ལྕགས་བྱི་ལོར་གོང་མ་བླ་རྒན་བསྟན་པ་ཡར་འཕེལ་་་
དགོངས་པ་རྫོགས། དེ་དུས་དངོས་པོའི་མཐུན་རྐྱེན་ཅུང་ཟད་སྲབ་
རུང་། ཁུ་བོའི་མཛོ་མཛོ་མོ་རྟ་གསུམ་བཙོངས་ནས་སྒོ་མང་དཔོན་
སློབ། པཎྜི་ཏ། ཁྱུ་དགེ་བླ་མ་བཅས་གདན་དྲངས་ནས་བསྔོ་སྨོན་
• 409 •



ཞུས་ཤིང་། རི་ཁྲོད་པ་དང་བླ་མ་གཞན་བཅུ་ལྷག་གདན་དྲངས་ཏེ་
དགོངས་རྫོགས་བསྒྲུབས། ཉེ་དུ་རྣམས་དང་ཧ་ཅང་ཉེ་ཆེ་ན་ཐོས་རྒྱུ་
མཐོང་རྒྱུ་མང་བས་སྡོད་འདོད་མེད་ཀྱང་། སྔོན་གོང་མ་བླ་རྒན་གྱིས་
སྡོད་དགོས་ཚུལ་གསུངས་ཡོད་སྟབས་བཀའ་བཅག་མ་སྤོབས་པར་་་་་
རང་ཡུལ་དུ་བཞུགས། གོང་མ་གཤེགས་པ་དང་རབ་འབྱམས་པའང་
ཧ་ལ་ལུང་གི་རི་ཁྲོད་དུ་ཕེབས་ཟིན་པས་སྐྱོ་བ་ཆེན་པོས་མནར། ཅོ་
ནེ་དཔོན་དམག་ཟོར་མགོན་པོས་བླ་མར་བཀུར་ཏེ་བསྙེན་བཀུར་་་་་
ལེགས་པར་མཛད། དབྱར་ཆོས་བཙུགས་ཏེ་དམ་པའི་ཆོས་ཀྱི་དགའ་
སྟོན་ཟབ་རྒྱས་སྤེལ།
རྔ་རྒོད་སྤྲུལ་སྐུ་ནམ་མཁའ་སེང་གེ། དཀའ་ཆེན་བློ་བཟང་
རབ་རྒྱས། གོང་དགེ་དཔོན་སློབ་སོགས་སྒྲུབ་པའི་རྒྱལ་མཚན་འཛིན་
པ་དང་དབེན་པའི་རི་ཁྲོད་བསྟེན་པའི་སློབ་མ་མང་པོ་སྤེལ། ཁོང་གྲྭ་
སར་བཞུགས་དུས་ནས་ཚིག་གི་རྩོད་པ་ཅི་ཙམ་བྱང་ཡང་དགོས་པ་་་
ཆུང་བར་དགོངས་ནས་ཉམས་ལེན་ལ་འབད་པ་ལྷུར་ལེན་མཛད། །
དགུང་ལོ་བདུན་ཅུ་པ་རབ་བྱུང་བཅུ་གཉིས་པའི་ཤིང་གླང་
（༡༧༤༥）ལོའི་ཟླ་བ་བདུན་པའི་ཚེས་ཉེར་བདུན་ལ་དགོངས་པ་་་
རྫོགས།
ཁོང་གི་གསུང་ནི་རང་རྣམ་《བྱིས་པའི་སྤྱོད་པ་གསལ་བྱེད་
• 410 •



མེ་ལོང་》འཇམ་དབྱངས་བསྟོད་པའི་འགྲེལ་པ། ཇ་མཆོད་འགྲེལ་པ་
སོགས་པོད་གཅིག་མི་རིགས་དཔེ་མཛོད་ཁང་དུ་བཞུགས་སོ།།
བསེ་ངག་དབང་བཀྲ་ཤིས་ཀྱི་
རྣམ་ཐར་མདོར་བསྡུས།
འཇམ་དབྱངས་བཞད་པའི་རྡོ་རྗེའི་ཐུགས་སྲས་བསེ་ངག་
དབང་བཀྲ་ཤིས་ནི། མདོ་སྨད་གསེར་ལྗོངས་རེབ་གོང་གི་ཡུལ་གྱི་བྱེ་
བྲག་བསེའི་ཉ་ལུང་ཞེས་པར་ཡབ་རིན་ཆེན་སྐྱབས་དང་། ཡུམ་སྙིང་
མོ་བྱམས་གཉིས་ཀྱི་སྲས་སུ་རབ་བྱུང་བཅུ་ གཅིག་ པའི་ ས་ ད་་་་་
（༡༦༧༨）ལོར་སྐུ་བལྟམས། བྱིས་པའི་དུས་ནས་རྩིས་པ་ཞིག་གིས་
སེར་གོས་གོན་དགོན་ཟེར་བར་བརྟེན་གྲྭ་པའི་གོས་ཁོ་ན་གྱོན། མི་
རིང་བར་སྐལ་ལྡན་རྒྱ་མཚོའི་སློབ་མ་མགར་གོང་ཚེ་བརྟན་རྒྱ་མཚོའི་
དྲུང་དུ་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་མནོས། མཚན་སྦྱིན་པ་
རྒྱ་མཚོ་ཞེས་བཏགས། དགུང་ལོ་བཅུ་དྲུག་པར་དབུས་སུ་བྱོན།
འབྲས་སྤུངས་བཀྲ་ཤིས་སྒོ་མང་གྲྭ་ཚང་གི་ཆོས་གྲྭར་ཞུགས། དོན་
གྲུབ་རྒྱ་མཚོ་སློབ་དཔོན་བསྟེན་ནས་བསྡུས་གྲྭ་སོགས་ཚད་མའི་སྐོར་་་
• 411 •



གསན། ཡུན་རིང་མ་འགྱངས་པར་ཚད་མའི་སྐོར་ལ་བགྲོ་གླེང་བྱེད་
ཐུབ་པར་གྱུར། དགུང་ལོང་བཅུ་བདུན་པར་སྟག་ཚང་ར་བ་སྟོད་དུ་
ཕེབས། ལོ་གཅིག་ལྷག་རིང་འབད་བཙོན་ཚད་མེད་མཛད་དེ་བསྡུས་
ཚན་ཚང་མ་ཐུགས་འཛིན་མཐར་ཕྱིན་མཛད། བློ་གསལ་རིགས་སྨྲ་
མང་པོའི་དབུས་ན་འགྲན་ཟླ་བྲལ་བའི་མཁས་པར་གྱུར། དེ་ནས་སྒོ་
མང་དུ་ཚུར་བྱོན་ནས་སློབ་དཔོན་འོད་ཟེར་རྒྱུ་མཚོའི་དྲུང་ནས་ཕར་
ཕྱིན་སྐབས་བརྒྱད་པོ་དང་དབུ་མ་བཅས་གསན་ཅིང་དེ་དག་གི་རྩ་བ་
རྣམས་བློར་འཛིན་མཛད། གཞུང་སར་གདོང་ལྔའི་སྒྲ་དབྱངས་ཀྱི་
རྒྱུག་ཕུལ་བས། ཏཱ་ལའི་དྲུག་པ་ཚངས་དབྱས་རྒྱ་མཚོས་ཐུགས་
དགྱེས་པ་ཆེན་པོ་མཛད། གཟེངས་བསྟོད་དང་གནང་ཆ་བསྩལ། དེ་
ནས་འཇམ་དབྱངས་བཞད་པ་བླ་མར་བསྟེན་ནས་ཡང་བསྐྱར་དབུ་
མ་དང་ཕར་ཕྱིན་ཡོངས་རྫོགས་ཀྱི་བརྩི་བཞག་བཤད་ཁྲི་དང་བཅས་་
གསན་ཅིང་ཐུགས་འཛིན་མཛད། འདུལ་བ་དང་མངོན་པའི་གཞུང་
རྣམས་ཀྱང་ལེགས་པར་སྦྱངས་ནས་དཀའ་བཅུ་པའི་མཚན་རྟགས་་་་
བླངས། མི་རིང་བར་འཇམ་དབྱངས་བཞད་པའི་རྡོ་རྗེའི་དྲུང་དུ་
བསྙེན་རྫོགས་ཀྱི་སྡོམ་པ་ཞུས། མཚན་ངག་དབང་བཀྲ་ཤིས་ཞེས་པ་
བསྩལ། དགུང་ལོ་ཉེར་དགུ་བར་དཔལ་ལྡན་རྒྱུད་སྨད་གྲྭ་ཚང་དུ་
ཕེབས་ནས་གསང་སྔགས་ཀྱི་ཆོས་ལ་སློབ་གཉེར་གྱི་དབུ་བཙུགས།
ཁྲི་ཆེན་དགེ་འདུན་ཕུན་ཚོགས་ཀྱི་དྲུང་དུ་བདེ་གསང་འཇིགས་་་་་
• 412 •



གསུམ་སོགས་ཀྱི་རྒྱུད་དུ་མ་གསན་བསམ་ཡུན་རིང་མཛད་དེ་གསང་
སྔགས་རྡོ་རྗེ་ཐེག་པའི་གཞུང་ལུགས་ལ་ཐོགས་པ་མེད་པར་གྱུར། །
ཁྱད་པར་འཇམ་དབྱངས་བཞད་པའི་རྡོ་རྗེའི་མདུན་རྒྱུད་འགྲེལ་་་་་
རྣམས་ཀྱི་བཤད་པ་ནན་ཏན་གྱིས་གསན་ཅིང་རྒྱུད་འགྲེལ་རྣམས་ཀྱི་་
ཁ་སྐོང་ཡན་ལག་དང་བཅས་རྫོགས་པར་གསན་པ་དང་། དེའི་ཞོར་
ལ་འདོན་རྟ་དབྱངས་གར་ཐིག་སོགས་ཕྱག་ལེན་ཕྲ་མོ་ཚུན་ཆད་ཞིབ་
ཏུ་སྦྱངས་པས་གྲྭ་རྒན་གཞོན་ཀུན་གྱིས་བསྟོད་བསྔགས་བྱེད། གཞན་
ཡང་འཇམ་བཞད་མདུན་ལམ་རིམ་ཆེན་མོའི་བཤད་ལུང་དང་། །
བསླབ་བཏུས་སྤྱོད་འཇུག་སོགས་ཀྱི་བཤད་པ་གསན། བཀའ་པོད་
ལྔའི་དོགས་གཅོད་ཡང་ཡང་བྱས་པས་འཇམ་དབྱངས་བཞད་པ་ཡང་
ཁོང་གི་ཐུགས་རིག་ལ་ཐུགས་ཤིན་ཏུ་དགྱེས། དགུང་ལོ་སོ་གཉིས་པ་
ས་གླང་(༡༧༠༩)ལོར་འཇམ་དབྱངས་བཞད་པའི་རྡོ་རྗེའི་ཞབས་
ཕྱིར་མདོ་སྨད་དུ་བྱོན། ལམ་བར་ཕྱག་གཡོག་བྱེད་པའི་ཞོར་ལ་མདོ་
སྔགས་ཀྱི་གཞུང་མང་པོའི་དོགས་བཀྲོལ་ཡང་ཡང་མཛད་པས་འཆད་
ཉན་ཉམས་ལེན་གང་ལ་ཐུག་ཀྱང་གཞན་དྲིང་མི་འཇོག་པའི་སྤོབས་་
པ་ཐོབ། ལྕང་སྟག་（ ༡༧ ༡༠)ལོར་འཇམ་དབྱངས་བཞད་པས་བླ་
བྲང་བཀྲ་ཤིས་འཁྱིལ་གྱི་དགོན་གསར་དུ་བཏབ་ཅིང་གྲྭ་ཚང་གསར་་
འཛུགས་སྐབས་ཁོང་གིས་དགེ་བསྐོས་མཛད་དེ་ཁྲིམས་སྒྲིག་ལམ་ཚང་
མ་འབྲས་སྤུངས་སྒོ་མང་གྲྭ་ཚང་ལྟར་མཛད། ལོ་དེའི་སྟོན་ཁར་
• 413 •



འཇམ་དབྱངས་བཞད་པས་རང་གིས་འབྲས་སྒོ་མང་གྲྭ་ཚང་དུ་་་་་
མནབས་མྱོང་བའི་རས་བེར་རྙིང་པ་དང་དབུ་ཞྭ་བཅས་གནང་་་་་་
སྟེ “ ཁྱེད་རང་འདི་དག་གྱོན་ནས་བླ་མ་གྱིས” གསུངས་ནས་བླ་བྲང་་་་
བཀྲ་ཤིས་འཁྱིལ་གྱི་ཁྲི་པར་བསྐོས། །
དེ་ནས་བཟུང་དགུང་ལོ་རེ་གཅིག་པ་ས་རྟ་( ༡༧༣༨)ལོའི་
བར་ལོ་ཉེར་བརྒྱད་ཙམ་འཆད་ཉན་མཛད། ཐོག་མའི་ལོ་དགུ་ཙམ་
རིང་ཆོས་མཚམས་རྣམས་སུ་ཡང་བརྩི་བཞག་ཆག་མེད་དུ་བཏང་་་་་
བས་འཛིན་གྲྭ་བཅུ་གསུམ་ལ་པོ་ཏི་ལྔའི་འཆད་ཉན་བཙུགས་ཐུབ་པ་
བྱུང་ཞིང༌། བླ་བྲང་བཀྲ་ཤིས་འཁྱིལ་གྱི་དགོན་པར་བཤད་གྲྭ་ལེགས་
པར་འཛུགས་པའི་རྨང་གཞི་བརྟན་པོ་ཆགས་ཐུབ་པ་བྱུང་ངོ༌།།
ཁོང་ནི་ཀུན་མཁྱེན་འཇམ་དབྱངས་བཞད་པའི་ཡིག་ཆར་་་་
ཡུན་རིང་དུ་འདྲིས་ཤིང་ཉམས་རྒྱུས་ཅན་ཡིན་སྟབས་པོ་ཏི་ལྔའི་་་་་
འཆད་ཉན་ཚང་མ་ཡིག་ཆ་དེ་དག་གི་ཐོག་ནས་མཛད་ཅིང་ཚང་མ་་་
ལ་ཟིན་བྲིས་ཀྱང་བཀོད། ཁྱད་པར་བསྡུས་གྲྭ་ནི་ལོ་རེ་བཞིན་ཐུགས་
ཐོག་ནས་བཤད་པ། སྐྱོར་དཔོན་རང་རང་གིས་ཟིན་བྲིས་བྱས་པས།
བསྡུས་གྲྭ་ཡོངས་རྫོགས་ཉེར་བདུན་ཡོད་ཀྱང་རྗེས་ནས་དཔེ་རྒྱུན་་་་་
ཐོར་བར་བརྟེན་དེང་སང་གསུམ་བཞི་ཙམ་ལས་མ་ལྷག་པར་མངོན།
ཆོས་མཚམ་རྣམས་སུ་ཡང་མདོ་སྔགས་ཀྱི་གཞུང་མང་པོའི་བཤད་པ་
མཛད་ཅིང་རྟགས་གསལ་གཏོང་བའི་དུས་སུ། ཐལ་སྐད་གཏོང་
• 414 •



ལུགས། འཁོར་གསུམ་སྐོར་ལུགས། ཐལ་མོ་སྡེབ་ལུགས་སོགས་སློབ་
གཉེར་ནན་ཏན་བྱེད་བཅུག་སྟེ་ཤིན་ཏུ་གྲ་འགྲིག་པོ་བྱེད་པ་དང་། །
དཔེ་ཆ་བློར་འཛིན་ནི་སློབ་གཉེར་གྱི་རྨང་གཞི་མེད་དུ་མི་རུང་་་་་་
ཡིན་གསུངས་ནས་བསྐུལ་ལྕག་ཆེར་མཛད་ཅིང་། རྒྱུགས་ལེགས་པར་
འབུལ་མི་ལ་གནང་སྦྱིན་དང་དགྱེས་བསྟོད་དཔག་མེད་མཛད་པས།
གཞུང་ཆེན་མོའི་རྒྱུགས་འབུལ་མཁན་ཡང་ཇེ་མང་དུ་གྱུར།
སློབ་མ་རྣམས་ཀྱང་རིག་པའི་གནས་ཀུན་ལ་དོན་གཉེར་ཆེ་
ཞིང་སྒྲིག་ལམ་ཀུན་སྤྱོད་ཚང་མ་ཕྱི་གཙང་ནང་གཙང་ཁོ་ནར་གྱུར། །
རྟེན་བརྟེན་པ་གསར་བཞེངས་མཛད་པའི་སྐོར་ལ་མགོན་་་་
ཁང་དང་བྱམས་པ་ལྷ་ཁང་། སྐུ་གདུང་ཁང་བཅས་གསར་དུ་
བཞེངས་པ་དང་། འདུ་ཁང་གི་སྟེང་ཤོད་ཚང་མར་ལོགས་རིས།
ཤིང་ཚོན་སོགས་གསར་བསྐྲུན། ལྷ་ཁང་དེ་དག་ནང་གི་ལྷ་སྐུ་དང་
མཆོད་ཆ་བཅས་དང་། དཔོན་ཇུ་ནང་པའི་གདུང་རྟེན་དངུལ་སྲང་
སུམ་བརྒྱ་ལས་བཞེངས་པའི་མཆོད་རྟེན་གསར་བཞེངས། རྗེ་འཇམ་
དབྱངས་བཞད་པ་ངག་དབང་བརྩོན་འགྲུས་ཀྱི་སྐུ་གདུང་མདུན་མར་
མེ་མཆོད་ཀོང་སྟོང་ཚར་སོགས་མཆོད་པའི་ཡོ་བྱད་དཔག་ཏུ་མེད་པ་
གསར་དུ་བཞེངས། འཇམ་དབྱངས་བཞད་པའི་གསུང་ཕལ་མོ་ཆེའི་
ཤིང་པར་གསར་དུ་བརྐོས། དེ་ནས་བཟུང་མདོ་སྨད་ཀྱི་ཡུལ་དུ་
བཤད་སྒྲུབ་ཀྱི་བསྟན་པ་དབྱར་ཀྱི་ཆུ་བོ་བཞིན་གོང་ནས་གོང་དུ་་་་
• 415 •



འཕེལ་བའི་གཞི་བཙུགས་སོ།།
ཁོང་གི་གསུང་ཆོས་ནི་རྟེན་འབྲེལ་གྱི་མཐའ་དཔྱོད་དང་། །
དབུ་མའི་མཐའ་དཔྱོད། འཇམ་དབྱངས་བཞད་པའི་བློ་རིགས་དང་
རྟགས་རིགས་གཉིས་ཀྱི་ཟུར་རྒྱན། འཇམ་དབྱངས་བཞད་པའི་ཡིག་
ཆ་རྣམས་ཀྱི་ཟིན་བྲིས་སོགས་གཞུང་པོད་རྣམས་ཀྱི་སྐོར་ལ་གསུང་་་་་
མང་དུ་ཡོད་ཀྱང་དུས་དབང་གིས་ད་ལྟ་ཚང་མ་ཁ་མི་ཚང་ཞིང་མི་་་་
རིགས་དཔེ་མཛོད་ཁང་དུ་བླ་བྲང་པར་མ་པོ་ཏི་གཉིས་བཞུགས་་་་་
ཡོད།
དགུང་ལོ་དྲུག་ཅུ་རེ་གཅིག་པ་རབ་བྱུང་བཅུ་གཉིས་པའི་ས་
རྟ་（༡༧༣༨）ལོའི་ཟླ་བ་དང་པོའི་ཚེས་ཉེར་ལྔ་ལ་གཟུགས་སྐུའི་་་་
བཀོད་པ་ཆོས་དབྱིངས་སུ་བསྡུས་སོ། །
གོང་གསལ་རྣམ་ཐར་མདོར་བསྡུས་འདི་ནི་བྲག་དགོན་་་་་་
པའི་མདོ་སྨད་ཆོས་འབྱུང་དང་དཔལ་མང་དཀོན་མཆོག་རྒྱལ་མཚན་
གྱི་གསུང་བླ་བྲང་བཀྲ་ཤིས་འཁྱིལ་གྱི་གདན་རབས་བཅས་ལས་་་་་
བཏུས་པ་ཡིན།
• 416 •



མཁན་ཆེན་དགེ་འདུན་རྒྱ་མཚོའི་
རྣམ་ཐར་མདོར་བསྡུས།
རོང་པོ་དགོན་གྱི་བླ་མ་དགེ་འདུན་རྒྱ་མཚོ་ནི། མདོ་སྨད་
རེབ་ཀོང་གི་ཡུལ་དུ། ཡབ་ཚེ་ཐར་སྐྱབས་དང། ཡུམ་ལྷ་མོ་སྐྱབས་
གཉིས་ ཀྱི་ སྲས་ སུ་ རབ་ བྱུང་ བཅུ་ གཅིག་ པའི་ ས་ མོ་ ལུག་ གི་་་་
（༡༦༧༩）ལོ་ལ་འཁྲུངས། དགུང་ལོ་བཅུ་པར་རོང་པོ་དངོས་གྲུབ་
མདུན་རབ་ཏུ་བྱུང་། མཚན་དགེ་འདུན་དོན་གྲུབ་གསོལ། དེ་ནས་
རོང་པོའི་གྲྭ་ཚང་དུ་ཞུགས། བསྡུས་གྲྭ་སོགས་སྦྱངས། སྐབས་དེར་
དར་ཞིང་གི་བདག་པོ་བླ་མ་བསམ་གཏན་རྒྱ་མཚོ་ནས་དར་ཞིང་གི་་
གདན་ས་འཛིན་དགོས་པའི་བཀའ་ནན་ཆེན་གནང་བར་བརྟེན།
ཁོང་གིས་དར་ཞིང་གི་གདན་ས་འཛིན། མཚན་དགེ་འདུན་རྒྱ་
མཚོར་གསོལ།
དགུང་ལོ་ཉེར་ལྔའི་བར་གཞུང་པོད་རྣམས་ལ་གསན་སྦྱོང་
མཛད། མདོ་སྨད་དགོན་ཁག་ཏུ་ཕར་ཕྱིན་གྱི་གྲྭ་སྐོར་མཛད་རྗེས།
རྒྱལ་མཁན་པོ་དང་མཉམ་དུ་དགུང་ལོ་ཉེར་དྲུག་པར་དབུས་སུ་་་
• 417 •



ཕེབས། འབྲས་སྤུངས་སྒོ་མང་གྲྭ་ཚང་དུ་སྒོ་མང་བླ་མ་འཇམ་
དབྱངས་བཞད་པའི་རྡོ་རྗེའི་མདུན་ཆོས་མང་པོ་ཞུས་ཤིང་སློབ་་་་་
གཉེར་ལེགས་པར་མཛད། །
དགུང་ལོ་སོ་དྲུག་པར་ལྷ་ས་སྨོན་ལམ་ཆེན་པོའི་ཐོག
དགེ་འདུན་ཁྲི་ཕྲག་བརྒལ་བའི་དབུས་སུ་གཞུང་པོད་ལྔའི་བཤད་པ་་
དང་རྩོད་པ་བྱས་པས་གཟུར་གནས་མཁས་པ་ཡོངས་ཀྱིས་བསྟོད་་་་
བསྔགས་བྱས། རབ་འབྱམས་པའི་མིང་རྟགས་བླངས།
དགུང་ལོ་བཞི་བཅུ་པར་སྡེ་པ་གཞུང་ནས་ཁོང་གཙང་་་་་་
དཔལ་འཁོར་ཆོས་སྡེའི་མཁན་པོར་བསྐོས། དེ་རྗེས་རྩེ་ཆེན་ཆོས་
སྡེའི་གདན་སའང་བཟུང་ནས། དགོན་བཞེངས་གསོ་དང་སྒྲིག་ལམ་
ཀུན་སྤྱོད་ལེགས་བཅོས། ཆོས་འཆད་ཉན་གྱི་སྲོལ་གསར་བཙུགས་
སོགས་ཆོས་ཀྱི་བྱ་བ་ལེགས་པར་མཛད་ཅིང་། པཎ་ཆེན་བློ་བཟང་ཡེ་
ཤེས་མདུན་དམ་པའི་ཆོས་མང་དུ་ཞུས། རྒྱལ་དབང་སྐལ་བཟང་རྒྱ་
མཚོའི་དྲུང་ནས་ཀྱང་བཀའ་ཆོས་མང་པོ་གསན།
དེ་ནས་དགུང་ལོ་ལྔ་བཅུ་ང་ལྔ་པར་མདོ་སྨད་རེབ་ཀོང་་་་་་
ཕྱོགས་ཀྱི་རོང་པོ་དགོན་དུ་ཚུར་ཕེབས་ཏེ་གདན་ས་འཛིན། མདོ་
སྨད་ཕྱོགས་ཀྱི་དགོན་ཁག་ཡོངས་སུ་ཕེབས་ཤིང་འཆད་ཉན་ཉམས་་་
ལེན་གྱི་བྱ་བ་རྒྱ་ཆེར་སྤེལ། །
དགུང་ལོ་བརྒྱད་ཅུ་གྱ་བདུན་ལ་ཕེབས་པ་རབ་བྱུང་བཅུ་་་
• 418 •



གསུམ་པའི་ཤིང་མོ་བྱའི་ལོ་（༡༧༦༥)ལ་འདས་སོ།།
ཁོང་གི་གསུང་ནི་མི་རིགས་དཔེ་མཛོད་ཁང་དུ་ཀ་ནས་གའི་
བར་པོད་གསུམ་བཞུགས་སོ།།
ཐུའུ་བཀྭན་ངག་དབང་ཆོས་ཀྱི་རྒྱ་
མཚོའི་རྣམ་ཐར་མདོར་བསྡུས།
མདོ་སྨད་ཙོང་ཆུའི་བྱང་རྒྱུད་ཀྱི་ཆོས་སྡེ་ཆེན་པོ་དགོན་་་་་
ལུང་བྱམས་པ་གླིང་གི་ཁྲི་ཐོག་ཉེར་བཞི་པ་ངག་དབང་ཆོས་ཀྱི་རྒྱུ་་་་
མཚོ་ནི། རབ་བྱུང་བཅུ་གཅིག་པའི་ལྕགས་སྤྲེལ་（༡༦༨༠）ལོར་སྐུ་
སྔ་མའི་འཁྲུངས་ཡུལ་དང་ཐག་ཧ་ཅང་མི་རིང་བ་ན། ཆར་ཟེན་ཆིང་
ཞེས་པའི་གྲོང་པ་ཞིག་ཡོད་པ་དེར་སྐུ་བལྟམས།
ཁོང་གི་མཚན་གྱི་ཐོག་མར་ཐུའུ་བཀྭན་ཞེས་པ་ནི་སྐུ་གོང་་་
མ་ཐུའུ་བཀྭན་བློ་བཟང་རབ་བརྟན་གྱི་རུས་མིང་ཡིན་ལ། བོད་སྐད་
དུ་འགོ་དཔོན་ཞེས་པའི་དོན་ཡིན་ནོ།
དགའ་ལྡན་ཁྲི་ཆེན་ལ་མོ་བ་བློ་གྲོས་རྒྱ་མཚོ་བྱང་ལམ་་་
བརྒྱུད་དེ་པེ་ཅིན་དུ་ཕེབས་སྐབས། ཡུམ་གྱིས་བྱིས་པ་ཁྱེར་ནས་
， 419 •



མཇལ་དུ་སོང་། ཁྲི་ཆེན་གྱིས་བྱིས་པར་དབུ་གཏུགས་མཛད་ཅིང་།
“སྐུ་ཚེ་རྒྱལ་མཚན་བརྟན་པར་གྱུར་ཅིག” ཅེས་གསུངས་པས། བྱིས་
པ་འདི་གཞན་དང་མི་འདྲ་བ་ཞིག་ཡིན་འདུག་ཅེས་ ཀུན་གྱིས་་་་
གླེངས། །
དགུང་ལོ་གསུམ་བཞི་ཙམ་ལ་ཕེབས་པ་ན། དགོན་ལུང་གི་
གྲྭ་རིགས་རྣམས་ཀྱིས་ཐུའུ་བཀྭན་བློ་བཟང་རབ་བརྟན་གྱི་སྐྱེ་སྲིད་་་་་
ཡིན་པར་ཐག་བཅད་དེ་དགོན་ལུང་བྱམས་པ་གླིང་དུ་གདན་དྲངས།
ལྕང་སྐྱ་ངག་དབང་ཆོས་ལྡན་གྱི་དྲུང་དུ་དགེ་ཚུལ་གྱི་སྡོམ་པ་མནོས་་་
ཏེ་མཚན་ངག་དབང་ཆོས་ཀྱི་རྒྱ་མཚོར་གསོལ། དུས་དེ་ནས་བཟུང་
ལྕང་སྐྱ་ངག་དབང་ཆོས་ལྡན་སློབ་དཔོན་དུ་བསྟེན་ནས། མཚན་
ཉིད་ཐེག་པའི་གཞུང་ལ་སློབ་གཉེར་མཛད། དབང་ལུང་རྗེས་གནང་
དང་བཅས་པའི་ཆོས་སྐོར་མང་དུ་ཞུས། བདེ་རྒྱ་ཆུང་བ་ཀུན་དགའ་
རྒྱལ་མཚན་ལའང་། འཇིགས་བྱེད་ལྷ་བཅུ་གསུམ་པའི་དབང་སོགས་
ཆོས་ཚན་འགའ་ཞིག་ཞུས།
དེ་ནས་དབུས་སུ་ཕེབས་ཏེ་གདན་ས་ཆེན་པོ་དཔལ་ལྡན་་་་
འབྲས་སྤུངས་སུ་བཀྲ་ཤིས་སྒོ་མང་གི་ཆོས་གྲྭར་ཞུགས། འཇམ་
དབྱངས་བཞད་པའི་རྡོ་རྗེ་སློབ་དཔོན་དུ་བསྟེན་ནས་མདོ་སྔགས་ཀྱི་ས
གཞུང་ལུགས་མང་པོར་ཐོས་བསམ་ལྷོད་མེད་མཛད་པ་དང་། རྒྱལ་
• 420 •



སྲས་འཇིགས་མེད་གྲགས་པ་དང་། བློ་གསལ་གླིང་མཁན་པོ་བློ་
བཟང་སྦྱིན་པ། ཏཱ་ལའི་བླ་མ་དང་པཎ་ཆེན་སོགས་མཁས་གྲུབ་ཀྱི་བླ་
མ་མང་དུ་བསྟེན་ནས་དབང་ཁྲིད་མན་ངག་སོགས་ཟབ་རྒྱས་ཀྱི་་་་
གདམས་པ་རྒྱ་མཚོ་ལྟ་བུར་གསན། །
ཐ་སྙད་རིག་གནས་ཀྱི་སྐོར་ལའང་ཡར་འབྲོག་པའི་དྲུང་དུ་
སྙན་ངག ཁམས་པ་འཚོ་བྱེད་བློ་དགའ་བའི་དྲུང་དུ་གསོ་བ་རིག་
པ་སོགས་རིག་གནས་མཐའ་དག་སྦྱངས་པ་དཔྱིས་ཕྱིན་པར་མཛད།
གཙང་ལ་བྱོན་ནས་པཎ་ཆེན་ཡེ་ཤེས་ཀྱི་སྤྱན་སྔར་བསྙེན་རྫོགས་ཀྱི་་་
སྡོམ་པ་ཡང་དག་པར་མནོས།
ཁོང་ནི་གནས་སྐབས་ཀུན་ཏུ་གོང་ཤེས་རྒྱུད་ལ་སྦྱོར་བའི་་་
ཉམས་ལེན་ཁོ་ན་མ་གཏོགས། མཁས་གྲགས་ལ་ཐུགས་ཞེན་གཏན་
ནས་མེད་པས་ཡོན་ཏན་ཐམས་ཅད་བུམ་ནང་གི་མར་མེ་ལྟར་ཕྱིར་མི་
མངོན་པར་མཛད། དབུས་ཕེབས་ཀྱི་ཐུགས་རེ་ཡོངས་སུ་གང་ནས་
མདོ་སྨད་དུ་ཚུར་བྱོན་ལ་ཉེ་བ་ན། ཆོས་སྡིངས་སུ་རྒྱལ་སྲས་སྤྲུལ་སྐུ་
མཇལ་བར་ཕེབས། རྒྱལ་སྲས་རིན་པོ་ཆེས་ཁོང་ལ་མདོ་སྨད་འབྱོར་
རྗེས་དགོན་ལུང་དགོན་པའི་མཁན་པོ་མཛད་དགོས་ཚུལ་གསུངས།
དགོངས་པ་ནན་གྱིས་ཞུས་ཀྱང་མ་ཁྲོལ། དེ་ནས་རིམ་གྱིས་མདོ་སྨད་
དུ་ཚུར་ཕེབས།
དགུང་ལོ་ཉེར་ལྔ་པ་ཤིང་སྤྲེལ་ལོར་དགོན་ལུང་གི་མཁན་་་་
E
• 421 •



ཁྲིར་བཞུགས། དེ་དུས་དགོན་ལུང་གི་དགེ་བཤེས་སྐུ་ཡོན་ཆེ་ཞིང་སྐུ་
ན་བགྲེས་པ་འགས་མ་མགུ་བའི་རྣམ་པ་བྱས་ཀྱང་། ཆོས་ཁྲིར་
བཞུགས་རྗེས་གསུང་བཤད་ཁྱད་ཐོན་མཛད་པས་ཐམས་ཅད་ཡིད་་་་
ཕྲོགས་ཏེ་མ་གུས་པའི་རྣམ་པ་རང་བཞིན་གྱིས་ཡལ་ཏེ་ཀུན་གྱིས་་་་་
བསྟོད་བསྔགས་རྒྱ་ཆེར་བྱས། ཁོང་གི་རྩ་བའི་བླ་མ་ལྕང་སྐྱ་བློ་བཟང་
ཆོས་ལྡན་ནས་ཀྱང་པེ་ཅིན་ནས་ཞལ་གདམས་ཚིགས་བཅད་མ་་་་་
བསྐུར་ཏེ་ལུགས་གཉིས་ཀྱི་བསླབ་བྱ་ལེགས་པར་མཛད། གདན་ཁྲིར་
བཞུགས་རིང་དགེ་འདུན་གྱི་སྒྲིག་ལམ་ཀུན་སྤྱོད་ཆོས་འཆད་ཉན་་་་་
སོགས་ལེགས་པར་མཛད་ཅིང་། འབུལ་དངོས་གང་བྱུང་འདུ་ཁང་
གི་ལྡེབས་རིས་བཞེངས་པ་དང་ཆོས་བཟང་རི་ཁྲོད་སོགས་དགོན་་་་་
གསར་སྐྲུན་གྱི་ཐོག་ཏུ་བཏང་། ལྕང་སྐྱ་ངག་དབང་ཆོས་ལྡན།
འཇམ་དབྱངས་བཞད་པ། ཆུ་བཟང་རིན་པོ་ཆེ་གསུམ་བཀའ་བགྲོས་
ཐོག་ནས་དགོན་ལུང་དུ་རྒྱུད་གྲྭ་ཞིག་ཀྱང་གསར་དུ་བཙུགས། རྗེས་
སུ་ལྕང་སྐྱ་དགོངས་པ་རྫོགས་རྗེས་སྐུ་གདུང་དགོན་ལུང་དུ་གདན་་་་་
དྲངས་ཏེ་མཆོད་འབུལ་རྒྱ་ཆེན་པོ་མཛད། །
དགུང་ལོ་བཞི་བཅུ་ཙམ་ལ་རྒྱ་ནག་གོང་མ་བདེ་སྐྱིད་རྒྱལ་་་
པོས་པེ་ཅིན་དུ་གདན་དྲངས། གོང་མས་ཐུགས་དགྱེས་པ་ཆེན་པོས་
ཧུ་ཐོག་ཐུ་ཆེ་བའི་ཐོབ་ཐང་ལྟར་གྱི་ཕོགས་དང་གནང་སྦྱིན་སོགས་་་་
བསྩལ་ཏེ་རེ་ཞིག་ཤར་གྱི་ལྷ་ཁང་སེར་པོར་བཞུགས།
• 422 •



དགུང་ལོ་ཞེ་གཅིག་པ་རབ་བྱུང་བཅུ་གཉིས་པའི་ལྕགས་བྱི་
ལོར། ཏཱ་ལའི་བླ་མ་དྲུག་པའི་ཡང་སྲིད་ཁམས་ལི་ཐང་དུ་འཁྲུངས་
ནས་སྐུ་འབུམ་དུ་བཞུགས་པ་དབུས་ལྷ་ལྡན་དུ་གདན་དྲངས་ནས་་་་་
གདན་ཁྲིར་འགོད་པའི་ཆེད་དང་། པཎ་ཆེན་བློ་བཟང་དཔལ་ལྡན་
མདུན་གོང་མའི་གསེར་ཡིག་སྐྱེལ་བའི་ཆེད་དུ། གོང་མས་ཁོང་དང་
རབ་འབྱམས་པ་བློ་བཟང་ཚུལ་ཁྲིམས་བཅས་འགྲོ་དགོས་པར་བཀའ་
ཕེབས། གོང་མས་བཀས་མངགས་ཀྱི་ཅང་ཇུན་ཆེན་པོ་གཉིས། བློན་
ཆེན་ཨ་ཏ་ཧ་ཏ་སོགས་རྒྱའི་མི་གྲགས་མང་པོ། ཧལ་ཧ་དོན་གྲུབ་
ཝང་དང་གུང་ཚེ་རིང་ནོར་བུ་སོགས་ཧལ་ཧའི་དཔོན་ཁག ཆིང་
ཝང་བློ་བཟང་བསྟན་འཛིན་སོགས་མཚོ་སྔོན་གྱི་རྒྱལ་རིགས་བཅུ་་་་
གཉིས། རྒྱ་སོག་གི་དམག་ཁྲི་ཕྲག་དུ་མ་དང་བཅས་བྱང་ལམ་བརྒྱུད་
དེ་དབུས་སུ་བྱོན། མདོ་དབུས་མཚམས་སུ་འབྲི་ཆུ་ཁར་ཏཱ་ལའི་བླ་མ་
བདུན་པའི་རྗེས་ཟིན་ནས་ལྷན་དུ་ཕེབས། ཏཱ་ལའི་བླ་མར་ཆུ་ཤེལ་གྱི་
ཕྲེང་བ་ཁྱད་འཕགས་ཕུལ་བས་རྟེན་འབྲེལ་ཕུན་སུམ་ཚོགས་པ་་་་་
འགྲིགས། དེ་ནས་རིམ་བཞིན་བྱོན་ཏེ་ལྕགས་བྱི་ལོའི་ཟླ་བ་དགུ་པར་
ལྷ་སར་འབྱོར། །
སྐབས་དེར་ཇུན་གར་པས་སོག་པོ་ལྷ་བཟང་བསད་ནས།
བོད་ལ་དབང་སྒྱུར་བྱེད་སྐབས་ཡིན་ནའང་། སོག་པོའི་དབང་སྒྱུར་
ཉམས་དམས་སུ་འགྲོ་བ་དང་། ཆིང་གོང་མའི་སྟོབས་ཤུགས་གོང་དུ་
• 423 •



འཕེལ་བའི་དུས་སུ་ཁེལ་བས། ཇུན་གར་བའི་དམག་རྣམས་ཀྱིས་
ཆིང་དམག་གི་སྟོབས་ཤུགས་ལ་འགྲན་དུ་མ་བཟོད་པས་རང་ཡུལ་དུ་
བྲོས། ཏཱ་ལའི་བདུན་པ་པོ་ཏ་ལའི་གདན་ཁྲིར་བཀོད། པཎ་ཆེན་
རིན་པོ་ཆེའི་མདུན་གོང་མའི་གསེར་ཡིག་སོགས་ཕུལ། དབུས་གཙང་
གི་དུས་ཟིང་ཡང་མཐའ་ཆོད་ནས་བོད་ལ་ཅུང་ཟད་བདེ་འཇགས་ཀྱི་
རྣམ་པ་བྱུང་ངོ༌།།
དེ་ནས་མི་རིང་བར་པེ་ཅིང་དུ་ཕྱིར་ཕེབས། གོང་མ་ཡུང་
ཊིང་དང་མཇལ་ཕྲད་མཛད། གོང་མས་དགྱེས་ཚོར་ཆེན་པོ་མཛད་
ཅིང་ཐམ་ཀ་བླ་མའི་གོ་གནས་གནང་སྟེ། ཙནྡན་ཇོ་བོའི་ལྷ་ཁང་དུ་
བཞུགས། །
སྐབས་ཤིག་མཚོ་སྔོན་དུ་དཔོན་པོ་བསྟན་འཛིན་ཆིང་ཝང་་
གཙོ་བོར་བྱས་པའི་སོག་པོའི་དབང་སྒྱུར་ལྷག་འཕྲོ་ཚུར་ལེན་པའི་་་་
ཆེད་དུ་ཆིང་གོང་མའི་དམག་དཔོན་ཡོའུ་གྲུང་ཆིས་དང་ཉེ་གུང་་་་
ཡོགས་ཀྱིས་རྒྱ་དམག་མང་པོ་བསྐུལ་ཏེ་མཚོ་སྔོན་དུ་རྒྱ་སོག་བར་་་་་
དམག་འཁྲུག་རྒྱ་ཆེན་ལངས། མདོ་སྨད་ཀྱི་གསེར་ཁོག་དགོན་དང་།
དགོན་ལུང་སོགས་དགོན་ཆེ་ཆུང་མང་པོ་རྒྱ་དམག་གིས་གཏོར།
གཙུག་ལག་ཁང་དང་གྲྭ་ཁང་རྣམས་མེར་བསྲེགས། ཆུ་བཟང་སྤྲུལ་
སྐུ། འདན་མ་གྲུབ་ཆེན། ཨ་ཆེ་ཐུ་ནོ་མོན་ཧན་སོགས་སྐྱེས་ཆེན་དམ་
པ་མང་པོ་བཀྲོངས། དགོན་པའི་ནང་སོ་མང་པོ་བཙོན་དུ་བཅུག
• 424 。



མཚོ་སྔོན་ཁུལ་དུ་རབ་བྱུང་གི་རྟགས་ཆ་ལུགས་འཛིན་པ་ཙམ་ཡང་་་་
མེད་པར་བྱས།
སྐབས་དེར་ལྕང་སྐྱ་རོལ་པའི་རྡོ་རྗེ་ཡང་གོང་མས་པེ་ཅིན་་་་
དུ་གདན་དྲངས། དེ་མུ་ལོ་ཤས་རྗེས་ལྕང་སྐྱ་དང་ཁོང་གཉིས་བགྲོས་
ཐོག་ ཐབས་མཁས་ཀྱིས་གོང་མར་ཞུ་བ་ཕུལ་བས་དགོན་རྣམས་་་་་
གསར་བཞེངས་ཆོག་པའི་བཀའ་ཐོབ། འདུ་ཁང་དང་གཙུག་ལག་
ཁང་གྲྭ་ཤག་རྣམས་ཀྱི་འགྲོ་སོང་རྒྱལ་པོའི་མཛོད་ནས་བཏང་། བླ་གྲྭ་
རྣམས་ལ་གོང་མའི་མཛོད་ནས་ཕོགས་སྐལ་གནང་། དགོན་ལུང་གི་
རྒྱུད་གྲྭ་གསར་འཛུགས་ཐོག་ཉེ་བར་མཁོ་བའི་ཡོ་བྱད་མ་ཚང་བ་མེད་
པ་གནང་། པེ་ཅིན་ཕོ་བྲང་དུ་བཞུགས་རིང་དབྱར་གྱི་དུས་སུ་ཚ་བ་
ཆེ་བས། ལྕང་སྐྱ་ཁོང་གཉིས་གོང་མ་དང་མཉམ་དུ་སྐྱེད་མོས་ཚལ་གྱི་
མེ་ཏོག་ལྡུམ་རར་བཞུགས་ནས་གསོལ་བའི་རིགས་ཀྱང་གོང་མའི་་་་
གསོལ་ཐབ་ནས་གནང་བ་དང་། གཟིམ་མལ་གྱི་ཆས་དང་ཉིན་མོར་
མནབ་རྒྱུའི་ན་བཟའ་རྣམས་ཀྱང་གོང་མས་གནང་ཞིང་། མཚོ་
དང་། མེ་ཏོག་ཚལ། བསིལ་ཁང་རྣམས་སུའང་ཐུགས་བཞེད་ལྟར་
བག་ཡངས་སུ་བྱོན་ཆོག་པ་སོགས་གོང་མས་གཟིགས་སྐྱོང་བླ་ན་མེད་
པ་མཛད། སྐབས་དེ་དག་ཏུ་ལྕང་སྐྱ་ལ་ལུང་དང་དབང་ཁྲིད་རྗེས་
གནང་བཅས་བུམ་པ་གང་བྱོའི་ཚུལ་དུ་གནང་། །
དེ་ནས་ལོ་འགའ་འདུས་པའི་རྗེས་སུ། གོང་མས་ཁོང་ལ།
• 425 •



ཇིང་ཟིའུ་ཆན་ཞི་སྟེ་རྣམ་དག་བསླབ་ལྡན་བསམ་གཏན་གྱི་སློབ་་་་་
དཔོན་ཞེས་པའི་ཆོ་ལོ་དང་། ཐམ་ཀ བོད་ཡིག རྒྱ་ཡིག
མན་ཇུའུ་ཡི་ གེ་ གསུམ་ ཡོད་ པའི་ གོང་ མའི་ གསེར་ཡིག་བཅས་་་་་
གནང་། རྗེས་ནས་གོང་མ་རང་ཉིད་དང་ཝང་ཆེ་བ་རྣམས་མ་
གཏོགས་གྱོན་མི་ཆོག་པའི་ཝ་ནག་གི་ཏཱ་ཧུ་དངུལ་སྲང་བདུན་བརྒྱ་རི་
བ། གཞན་ཡང་བཞུགས་སྟན་སེར་པོ་གསེར་འབྲུག་དགུ་ཅན།
བསྙེས་འབོལ་གསེར་འབྲུག་ལྡན་པ། གདན་གསེར་གྱི་འབྲུག་ཆེན་
ཅན་སོགས་གོང་མ་རང་ལ་མ་གཏོགས་སྤྱོད་མི་ཆོག་པ་རྣམས་ཀྱང་་་
ཁོང་ལ་གནང་། རྒྱ་རི་མོ་མཁན་ཏཱ་ཞི་ཞིག་ལ་ཁོང་གི་སྐུ་ཐང་ཉམས་
ཤིན་ཏུ་དོད་པ་གཉིས་འབྲིར་བཅུག་སྟེ་གཅིག་རྒྱལ་པོ་རང་གི་གཟིམ་
ཁང་དུ་བཤམས་ནས་མཆོད། གཅིག་ཁོང་ལ་གནང་བ་ཆུ་བཟང་རི་
ཁྲོད་དུ་བཞུགས། །
དགུང་ལོ་ང་ལྔར་ཕེབས་སྐབས་གོང་མ་ཡུང་ཊིང་ལ་རང་་་་
ཡུལ་དུ་འབྱོན་རྒྱུའི་དགོངས་པ་ཞུས། གོང་མས་རང་ཡུལ་དུ་ལོ་
གཉིས་བཞུགས་ཆོག་པའི་དགོངས་ཁྲོལ་བྱུང་། ཕེབས་པར་ཉེ་བ་ན།
གོང་མ་ཡུང་ཊིང་སྐུ་གཤེགས། རྒྱལ་སྲས་བཞི་པ་ཆེན་ལུང་རྒྱལ་ཁྲིར་
བཞུགས། ཆེན་ལུང་མདུན་སྔར་བཞིན་རང་ཡུལ་དུ་ཕེབས་རྒྱུའི་
དགོངས་པ་ཞུས་པས། དགོངས་པ་ཁྲོལ་ཞིང་། དངུལ་དངོས་རྒྱ་
ཆེན་པོ་དང་། སྐྱེལ་མི་ཅར་གུ་ཆ་གཅིག དམག་མི་ཁ་ཤས། ཁལ་
• 426 •



འགེལ་དྲེའུ་བརྒྱད་ཅུ་བཅས་གནང་། དེ་ནས་མི་རིང་བར་པེ་ཅིན་
ནས་བཏེག པེ་ཅིན་གྱི་བླ་དཔོན་ཆེ་ཕྲ་ཚང་མས་ཕེབས་སྐྱེལ་རྒྱུ་
ཆེན་མཛད་དེ་རིམ་གྱིས་མདོ་སྨད་དགོན་ལུང་དུ་བདེ་བར་ཕེབས།
དགོན་ལུང་གཙོས་པའི་མདོ་སྨད་ཀྱི་དགོན་ཆེ་ཆུང་ཚང་མར་མང་་་་་
འགྱེད་དང་སྤྱི་འཇོག བླ་མ་ལས་སྣེ། མཚོ་སྔོན་གྱི་དཔོན་ཁག་
ཐམས་ཅད་ལ་གནང་སྐྱེས་ཕུན་སུམ་ཚོགས་པ་བསྩལ། དགོན་ལུང་
དགོན་པའི་རྒྱབ་རི་ལ་རི་ཁྲོད་ཅིག་གསར་དུ་བཏབ་ནས་སྐུ་ཚེ་མཐའ་
མའི་བཞུགས་གནས་མཛད། །
དགུང་ལོ་ང་བདུན་དུ་ཕེབས་པ་རབ་བྱུང་བཅུ་གཉིས་པའི་
མེ་འབྲུག་（༡༧ ༣༦) ལོའི་ཟླ་བ་གཉིས་པའི་ཚེས་གསུམ་པའི་ཐོ་་་་
རངས་ཀྱི་དུས་སུ་རི་ཁྲོད་དུ་སྐུའི་བཀོད་པ་བསྡུས་སོ།།
ཁོང་གི་གསུང་ནི། མཛོད་ལུགས་འཇིག་རྟེན་ཁམས་ཀྱི་
རྣམ་བཞག བསྟན་འགྱུར་རིན་པོ་ཆེའི་དཀར་ཆག སྙན་ངག་
མེ་ལོང་གི་དོན་རྒྱན་སོ་ལྔའི་དཔེར་བརྗོད། ཁ་བྱང་སྨོན་ལམ་འཕྲིན་
བཅོལ་སོགས་ཆོས་ཚན་ཉེར་དྲུག་ཡོད་པའི་པོ་ཏི་གཅིག་མི་རིགས་་་་
དཔེ་མཛོད་ཁང་དུ་བཞུགས་ཤིང་། པེ་ཅིན་པར་མ་ལྡེབ་ཉིས་བརྒྱ་གོ་
དྲུག་མཆིས་སོ།།
• 427 •



འཇམ་དབྱངས་བདེ་བའི་རྡོ་རྗེའི་
རྣམ་ཐར་མདོར་བསྡུས།
འཇམ་དབྱངས་བདེ་བའི་རྡོ་རྗེའམ། མང་ཐོས་འཇམ་
དཔལ་རྒྱ་མཚོ་ནི། རབ་བྱུང་བཅུ་གཅིག་པའི་ཆུ་ཕོ་ཁྱིའི་
（༡༦༨༢）ལོ་ལ་དབུས་ལྷ་ལྡན་དུ་སྐུ་འཁྲུངས།
དགུང་གྲངས་བཅུར་སོན་པ་ལྕགས་མོ་ལུག་གི་ལོ་ས་ག་ཟླ་་་
བར་རི་བོ་དགེ་འཕེལ་དུ། འཇམ་དབྱངས་བཞད་པའི་རྡོ་རྗེའི་སྤྱན་
སྔར་སྲད་རྒྱུད་ཀྱི་ཁྲིད་ལུང་རྫོགས་པར་ཞུས། ཞལ་མཇལ་བའི་མོད་
ལ་སངས་རྒྱས་དངོས་མཇལ་བ་ལྟར་གྱི་དད་པ་ལྷག་པར་བསྐྱེད་་་་་་
ཅིང་། སྨྲ་མི་ཤེས་པའི་དགའ་བ་འཕེལ། གཞན་ཡང་བླ་མ་བློ་བཟང་
ཚུལ་ཁྲིམས། ཐང་སག་པ་དངོས་གྲུབ་རྒྱ་མཚོ། འཁྲུལ་གཞི་མང་
ཐོས་རྒྱ་མཚོ་སོགས་ལ་དགེ་ལྡན་པའི་དམ་ཆོས་མང་དུ་ཞུས་པར་མ་་་
ཚད། ས་སྐྱ་བླ་མ་ངག་དབང་ཀུན་དགའ་ལྷུན་གྲུབ་ནི་ཁོང་གི་ཆོས་
གསན་ཡུལ་གཙོ་བོ་ཡིན་པས། ས་སྐྱའི་དམར་པོ་སྐོར་གསུམ་སོགས་
ས་སྐྱའི་ཆོས་སྐོར་རྫོགས་པར་གསན་ཅིང་། མདོ་སྔགས་ཀྱི་ཁྲིད་ལུང་
• 428 •



མཐའ་ཡས་པ་ཞུས་ནས་གསང་སྔགས་ཀྱི་སྐོར་དབང་ལུང་ཁྲིད། ཆོ་
ག་ཕྱག་ལེན་བཅས་ལ་མཁས་པར་གྱུར། སྣོད་ལྡན་གྱི་སློབ་མ་མང་དུ་
སྤེལ། དབེན་གནས་རྣམས་སུ་བསྙེན་སྒྲུབ་ཀྱང་ལན་མང་མཛད། །
མཚན་གྱི་རྣམ་གྲངས། བློ་བཟང་འཇམ་དཔལ་རྒྱ་མཚོ། མཉྫ་ཤྲཱི་ས་
མུ་ཏྲ། སུ་ཁ་བཛྲ། བྷུ་སུ་ཀུ་འཇམ་དབྱངས་བདེ་བའི་རྡོ་རྗེ་སོགས་
མང་ངོ༌།།
ཁོང་གི་གསུང་ཆོས་ནི། གསོལ་འདེབས་དང་བླ་མའི་རྣལ་
འབྱོར། ཁྲིད་དང་ཆོ་ག་སྣ་ཚོགས། དབང་དང་རྗེས་གནང་། སྒྲུབ་
ཐབས་དང་ཟིན་བྲིས་སྣ་ཚོགས། བརྗེད་བྱང་དང་གསན་ཡིག་སོགས་
ཀ་པ་ནས་ ཨ་ པའི་བར་ཆོས་ཚན་སུམ་བཅུའི་སྟེང་དཀར་ཆག་་་་་
བཅས། ལྡེབ་གྲངས་བཞི་བརྒྱ་དགུ་བཅུ་གོ་བརྒྱད་ཡོད་པའི་པོད་
ཆེན། ལྷ་སའི་ཞོལ་གྱི་པར་མ་ཆ་ཚང་ཞིག་མི་རིགས་དཔེ་མཛོད་ཁང་
དུ་བཞུགས་སོ།།
• 429 •



ཞོག་དོན་ཡོད་མཁས་གྲུབ་ཀྱི་
རྣམ་ཐར་མདོར་བསྡུས།
ཞོག་དོན་ཡོད་མཁས་གྲུབ་ནི་། དབུས་སྟོད་འཕན་པོའི་
བྱེ་བྲག་ཞོག་གི་ཡུལ་དུ་བོད་རབ་བྱུང་བཅུ་གཅིག་པའི་ཆུ་ཕག་་་་་
（༡༦༨༣）ལོར་འཁྲུངས། སྐུ་ཆུང་ངུའི་དུས་ནས་གྲྭ་པ་བྱས། བླ་མ་
དངོས་གྲུབ་རྒྱ་མཚོའི་དྲུང་དུ་འབྲི་ཀློག་བློ་འཛིན་སོགས་ལེགས་པར་་
སྦྱངས། པཎ་ཆེན་བློ་བཟང་ཡེ་ཤེས་སྤྱན་སྔར་རབ་ཏུ་བྱུང་ཞིང་དགེ་
ཚུལ་སློང་གི་བསླབ་སྡོམ་མནོས། འབྲོག་རི་བོ་དགའ་ལྡན་དུ་ཕེབས་
ནས་བྱང་རྩེ་གྲྭ་ཚང་དུ་ཆོས་སྒོར་ཞུགས། ཚད་མ་དང་ཕར་ཕྱིན་དབུ་
མ་སོགས་གཞུང་ཆེན་མ་ལུས་པར་གསན་བསམ་རྒྱ་ཆེན་མཛད།
གསང་སྔགས་ཀྱི་རྒྱུད་སྡེ་རྣམས་ལ་ཡང་ཐོས་བསམ་ལེགས་པར་་་་་
མཛད་པ་མ་ཟད། བླ་མ་སྐྱེས་ཆེན་དམ་པ་རྣམས་ལ་དབང་ལུང་
བཤད་ཁྲིད་ཀྱང་མང་པོ་ཞུས་ཤིང་དད་ལྡན་དག་གི་འདོད་དོན་སྐོང་
ཕྱིར་གྲོང་ཆོག་ལ་ཡང་མང་ཙམ་བྱོན།
དགུང་ལོ་ཉེར་ལྔར་ཕེབས་སྐབས་འཁོར་བའི་ཆོས་ལ་སྙིང་་
• 430 •



པོ་མེད་པར་གཟིགས་ནས། སྒྲུབ་པ་ཉམས་ལེན་མཛད་རྒྱུའི་དགོངས་
པ་རྣལ་མ་ཐུགས་ལ་འཁྲུངས། ཞོག་གུར་སྨོན་རི་ཁྲོད་དུ་རྒྱུན་
བཞུགས་མཛད་དེ་ཉམས་ལེན་སྙིང་པོས་སྦྱོར་བར་གནང་། སྐབས་
དེར་བོད་སྤྱི་པའི་དཔོན་པོ་མི་དབང་བསོད་རྣམས་སྟོབས་རྒྱལ་གྱིས་་
ཡོན་བདག་མཛད་དེ་དབུས་ལྷ་ལྡན་དུ་གདན་དྲངས། སྐྱ་སེར་སྟོང་
ཕྲག་མང་པོ་ལ། ལམ་རིམ་སོགས་ཀྱི་ཆོས་བཀའ་རྒྱ་ཆེན་གནང་།
ཞོག་གུར་སྨོན་དགོན་དུ་རྟེན་དང་བརྟེན་པ་རྒྱ་ཆེན་བཞེངས་ཤིང་་་་་
གཟུངས་སྒྲུབ་དང་རབ་གནས་མཛད་རྗེས་དེ་དག་གི་དཀར་ཆག་་་་་
བརྩམས། མི་དབང་བསོད་ནམས་སྟོབས་རྒྱལ་གྱིས་བཀའ་འགྱུར་
ཤིང་པར་བརྐོས་པའི་པར་བྱང་སྨོན་ཚིག་བྲིས། མིའི་དབང་པོ་ལ། །
དགའ་ལྡན་གསེར་ཁྲི་ ཁང་གི་ སྟེང་ གསེར་ཟངས་ཀྱི་རྒྱ་ཕིབས་་་་་
བཞེངས་དགོས་པར་བསྐུལ་བས། ཕོ་ལྷ་བས་དགའ་ལྡན་ཚོགས་ཆེན་
ཁང་གི་གསེར་ཟངས་རྒྱ་ཕིབས་གསར་དུ་བསྐྲུན། ཏཱ་ལའི་བླ་མ་
བདུན་པས་གཞུང་གི་དཀའ་གནད་མང་པོའི་བཀའ་འདྲི་མཛད་པ་་་
ལ་ལན་གྱི་རིམ་པ་ཟབ་རྒྱས་ཕུལ།
དགུང་ལོ་ང་དྲུག་ཏུ་བྱོན་པ་རབ་བྱུང་བཅུ་གཉིས་པའི་ས་་་
རྟ་( ༡༧ 38)ལོ་ལ་དགོངས་པ་རྫོགས།
གསུང་ཆོས་ནི། དཀར་ཆག་སྐོར་དང་གཞུང་འགྲེལ། དྲིས་
ལན་དང་མགུར་སོགས་ཆོས་ཚན་སོ་གཉིས་ཡོད་པའི་ཞོལ་པར་པོད་་
• 431 •



ཆེན་གཅིག་བཞུགས། འདི་ནི་མཁན་པོ་བྱམས་པ་ཡོན་ཏན་གྱིས་
ལེགས་སྒྲིག་མཛད་ཅིང་། ཏཱ་ལའི་བླ་མ་བཅུ་གསུམ་པས་རབ་བྱུང་
བཅུ་དྲུག་པའི་མེ་ཡོས་(༡༩༢༧)ལོའི་ཟླ་བ་བདུན་པར་ཞོལ་དུ་པར་
བརྐོ་བཅུག་པ་ཡིན་ནོ།།
རྒྱ་ནག་པ་འཇམ་དབྱངས་བསྟན་པའི་
ཉི་མའི་རྣམ་ཐར་མདོར་བསྡུས།
འཇམདབྱངས་བསྟན་པའི་ཉི་མ་ནི། རབ་བྱུང་བཅུ་
གཉིས་པའི་མེ་ཕོ་སྟག་གི་(༡༦༨༦)ལོ་ལ་ཧོར་གྱི་ཡུལ་དུ་འཁྲུངས།
དགུང་ལོ་བདུན་པར་སྡེ་ཁྲི་རིན་པོ་ཆེའི་དྲུང་དུརབ་བྱུང་་་་
བསྒྲུབས་ཏེ། སྦྱོར་ཀློག་སོགས་སྦྱོང་བའི་འགོ་བརྩམས། དགུང་ལོ་
བཅུ་གཉིས་པར། བླ་མ་འཇམ་དབྱངས་མདུན་དུ་བྱམས་ཆོས་དང་
དབུ་མ་རིགས་ཚོགས་བཅས་ཀྱི་ཚིག་རྒྱུགས་ཕུལ། རྒྱུགས་བཟང་པོ་
བྱུང་བས་ལེགས་སོ་ཐོབ། །
དགུང་ལོ་བཅུ་དྲུག་པར། བློ་རིགས་དང་རྟགས་རིགས་
སོགས་ཚད་མའི་སྐོར་གྱི་འབེལ་གཏམ་མཛད། དེ་ནས་ལོ་ཉེར་ལྔའི་
• 432 •



བར་གཞུང་པོད་ལྔར་སྦྱངས་པ་མཐར་ཕྱིན་མཛད།
དགུང་ལོ་ཉེར་ལྔ་པར་རྗེ་འཇམ་དབྱངས་བཞད་པའི་རྡོ་་་་
རྗེའི་བཀའ་ལུང་བཞིན། མཛོད་དང་འདུལ་བ་སོགས་ཀྱི་བརྒལ་ལན་
བྱས། མཁས་པའི་གྲགས་པ་ཐོབ།
ཁོང་ནི་སྐུ་ཚེའི་སྟོད་ལ་བླ་བྲང་དུ་སློབ་གཉེར་མཛད་ཅིང་།
དེ་ནས་ཧོར་གྱི་ཡུལ་དུ་ཁལ་ཁ་སོགས་སུ་བཞུགས་པ་དང་སྐབས་་་་་
འགར་གྲོང་ཆོག་ཀྱང་མཛད། ཚེ་མཇུག་ཙམ་ལ་རྒྱ་ནག་རི་བོ་རྩེ་ལྔར་
ཕེབས། དེ་ཕྱིར་ཁོང་ལ་རྒྱ་ནག་པ་ཞེས་པའི་མིང་ཐོབ། ཁོང་ནམ་
འདས་པ་སོགས་རྣམ་ཐར་མ་མཇལ་བས་ཁ་ཚོན་གཅོད་ཐབས་བྲལ།
ཁོང་གི་གསུང་ནི་《ལྟ་མགུར་གྱི་འགྲེལ་པ་མཁས་པ་དགྱེས་
པའི་མཆོད་སྤྲིན་》སོགས་མགུར་དང་སྙན་ངག་ཆབ་ཤོག་དང་གཞུང་
འགྲེལ། དྲིས་ལན་དང་རྟོགས་བརྗོད་སོགས་བསྟན་བཅོས་སུམ་ཅུ་སོ་
གསུམ་ཡོད་པ་དེ་ཉིད་པོ་ཏི་གཉིས་སུ་བྱས་ནས་བླ་བྲང་བཀྲ་ཤིས་་་་་
འཁྱིལ་དུ་པར་བརྐོས་ཡོད་ཅིང་། མི་རིགས་དཔེ་མཛོད་ཁང་དུ་པོ་ཏི་
གཉིས་པོ་ཆ་ཚང་བཞུགས་སོ།།
• 433 •



ཐེ་བོ་བློ་བཟང་བསམ་གཏན་གྱི་
རྣམ་ཐར་མདོར་བསྡུས།
ཐེ་བོ་བློ་བཟང་བསམ་གཏན་ནི། མདོ་སྨད་ཐེ་བོ་རོང་གི་
ཡུལ་དུ་དྲེད་ལུང་ཡ་རེ་ཞེས་བྱ་བའི་གྲོང་སྡེར། ཡབ་དཔལ་ཚ་ཤེས་
རབ་བཟང་། ཡུམ་ཐར་བཟའ་སྔོ་ལོང་མ་གཉིས་ཀྱི་སྲས་སུ་རབ་བྱུང་
བཅུ་གཉིས་པའི་མེ་མོ་ཡོས་ཀྱི་(༡༦༨༧) ལོ་ཟླ་བ་བཅུ་པའི་ཚེས་་་་་
གཅིག་གི་སྔ་དྲོར་སྐུ་བལྟམས།
དགུང་ལོ་བདུན་པར་ཁུ་བོ་བློ་བཟང་བཀྲ་ཤིས་མདུན་དུ་
ཀློག་སློབ་པའི་དབུ་བཙུགས། ལོ་གཅིག་ལྷག་རིང་སྦྱོར་ཀློག་བློར་
འཛིན་སོགས་ལ་འབད་བརྩོན་མཛད། དགུང་ལོ་བརྒྱད་པ་ཤིང་ཁྱི་
ལོར་རང་ཡུལ་འབྲུམ་ནད་ཀྱིས་ཁྱབ་པར་བརྟེན། འབྲུམ་ནད་ལས་
བྱོལ་ཞོར་ཕ་ཁུ་སྤུན་ཟླ་དང་ལྷན་ཅིག་བྲག་དཀར་གནས་ཆེན་མཇལ་
བར་ཕེབས་པའི་ལམ་བར་བྲག་དགོན་བླ་མ་བསྟན་པ་དར་རྒྱས་་་་་
མཇལ། ། ཕྱག་དབང་གནང་ཞིང་རབ་ཏུ་བྱུང་ན་ལེགས་ཞེས་
གསུངས། དགུང་ལོ་བཅུ་གཉིས་པ་ས་སྟག་ལོའི་སྟོན་ཁར་བྲག་
• 434 •



དགོན་བླ་མ་བསྟན་པ་དར་རྒྱས་དྲུང་དུ་རབ་བྱུང་དགེ་ཚུལ་གྱི་སྡོམ་་་
པ་བླངས། ངག་དབང་སྨོན་ལམ་ཞེས་པའི་ཆོས་མིང་བསྩལ། དགུང་
ལོ་བཅོ་ལྔ་བཅུ་དྲུག་པ་གཉིས་ལ་སློབ་དཔོན་ངག་དབང་བསྟན་་་་་་
འཛིན་མདུན་ནས། ཡིག་དཀར་ནག་འབྲི་བ་དང་ལྷ་རིས་བཅས་
སྦྱངས། དགུང་ལོ་བཅུ་བདུན་པར་སློབ་དཔོན་ངག་དབང་བསྟན་
འཛིན་དང་ལྷན་དུ་འབུམ་གླིང་བར་དུ་གནས་ཆེན་དང་དགོན་ཁག་
རྣམས་སུ་མཇལ་སྐོར་ཕེབས། ཚུར་ལམ་ཅོ་ནེ་དགོན་དང་ཆོས་རྫོང་
གི་དགེ་འདུན་འདུས་སྡེ་མཇལ་ཞིང་སྨོན་ལམ་བཏབ། དེ་ནས་རིམ་
གྱིས་གསུང་རབ་ཀློག་པ་སོགས་ལ་ཐོགས་པ་མེད་པར་གྱུར་ཏེ་གྲོང་དུ་
གསུང་རབ་ཀློག་པ་སོགས་གྲོང་ཆོག་ཀྱང་ཐེངས་འགའ་ཕེབས།
དགུང་ལོ་བཅུ་དགུ་པ་ཤིང་བྱ་ལོ་ནས་ལོ་གསུམ་བར་མོས་པོ་བླ་རྒན་་
རྩར་གྲོང་ཆོག་འཆད་ཉན་མཛད་དེ་བཞུགས། དགུང་ལོ་ཉི་ཤུ་པ་ས་
ཕོ་ཁྱི་ལོའི་སྟོན་ཁར་མཁས་མཆོག་ཆས་པ་ཞབས་དྲུང་མདུན་ནས་་་་་
བསྙེན་རྫོགས་ཀྱི་སྡོམ་པ་མནོས།
དགུང་ལོ་ཉེར་བརྒྱད་པ་ཤིང་ཕོ་རྟ་ལོའི་ཟླ་བ་ལྔ་པའི་ཡར་་
ཚེས་ལ་སྒར་ཆེན་གྲོགས་མང་དང་བསྡེབས་ནས་དབུས་ལྷ་ལྡན་དུ་་་་
བྱོན། ཐོག་མར་འབྲོག་རི་བོ་དགའ་ལྡན་རྣམ་རྒྱལ་གླིང་དུ་ཕེབས།
སྐབས་དེར་ཏཱ་ལའི་དྲུག་པ་ཚངས་དབྱངས་རྒྱ་མཚོའི་སྐུ་ཚབ། འགྲོ་
མགོན་ཡེ་ཤེས་རྒྱ་མཚོ་བཞུགས་ཡོད་ཀྱང་རྒྱུ་མཚན་འགའི་རྐྱེན་གྱིས་་
• 435 •



མཇལ་སྟབས་མ་བདེ། གཙང་ལ་ཕེབས་ནས་པཎ་ཆེན་བློ་བཟང་ཡེ་
ཤེས་ལན་གཉིས་མཇལ། ཁོང་གི་སྤྱན་སྔར་བསྙེན་རྫོགས་ཀྱི་སྡོམ་པ་
བསྐྱར་བསྒྲུབ་ཞུས། མིང་ཞིག་གནང་རོགས་ཞུས་པས་བློ་བཟང་
བསམ་གཏན་ཞེས་བྱ་བ་བསྩལ། བཀྲ་ཤིས་ལྷུན་པོར་ཟླ་བ་ཕྱེད་རིང་
བཞུགས་ནས་ཁྲེས་པོ་ཁུར་ནས་ཞབས་ཐང་དུ་ལྷ་སར་ཚུར་ཕེབས།
དབུས་གཙང་དུ་ཟླ་བ་བརྒྱད་ཙམ་ལས་མ་འགོར་བར་མདོ་སྨད་དུ་་་
ཚུར་འབྱོར།
དགུང་ལོ་ཉེར་དགུ་པ་ཤིང་ལུག་ལོའི་ཟླ་བ་དང་པོར་ཉེ་་་་
གནས་འཇམ་དབྱངས་རྒྱ་མཚོ་དང་འགྲོགས་ཏེ་ཨ་མོ་བཀའ་ཆེན་་་་་
མཇལ་བར་ཕྱིན། ཟླ་བ་ཕྱེད་གཉིས་རིང་བཀའ་ཆོས་ཞུས། དེ་ནས་
ཇུ་ནང་དུ་ཏཱ་ལའི་བསྐལ་བཟང་རྒྱ་མཚོ་མཇལ་བར་ཕྱིན། རིགས་
གསུམ་མགོན་པོའི་བསྙེན་ལུང་གནང་ཞིང་ཐུགས་དགྱེས་པ་ཆེན་པོས་
རྗེས་སུ་འཛིན། དགུང་ལོ་སུམ་ཅུ་པ་མེ་སྤྲེལ་ལོའི་ཟླ་བ་གཉིས་པར་
ཡང་ཨ་མོ་ཆོས་རྗེ་མཇལ་བར་ཕྱིན། དགའ་ལྡན་བྱང་ཆུབ་ཆོས་
འཕེལ་གླིང་དུ་ཨ་མོ་བཀའ་ཆེན་མཇལ། ཁོང་གི་མདུན་དུ་ཟབ་ཆོས་
ཡུན་རིང་ཞུས། ཉེ་གནས་འཇམ་དབྱངས་རྒྱ་མཚོས་འགན་ཁུར་ནས་
གིང་ཆེན་ལུང་ཟིན་ཞེས་པའི་ས་ལ་མཚམས་ཁང་ཞིག་བརྒྱབས།
དེར་ལོ་གསུམ་ཙམ་བཅད་རྒྱ་མཛད་དེ་བཞུགས། མ་ཎི་བ་བློ་བཟང་
འཕྲིན་ལས་ཐེ་བོ་སྟག་མདོར་ཕེབས་པ་མཇལ་ཞིང་བཀའ་ལུང་མ་་་
• 436 •



དུ་ཞུས། རྗེས་སུ་དབེན་གནས་བདེ་ཆེན་ལྷུན་གྲུབ་ཏུ་སོང་ནས་བློ་
བཟང་འཕྲིན་ལས་ལ་ཆོས་མང་ཞུས་ཤིང་། ཕྱག་ཕྱི་བྱས་ནས་གྲོང་
ཆོག་ཀྱང་ཐེངས་མང་ཕྱིན། ཐེ་བོ་སྟག་མདོའི་རི་སེར་ཞོལ་དུ་སྒྲུབ་
ཁང་འགའ་ཞིག་གསར་དུ་བཏབ།
དགུང་ལོ་སུམ་ཅུ་སོ་གསུམ་དུ་ཕེབས་པ་ས་ཕག་ལོའི་ཟླ་བ་་
དང་པོ་ནས་བློ་བཟང་འཕྲིན་ལས་སྐུ་སྙུང་བར་བརྟེན་ཁོང་གི་ཚབ་ཏུ་
མ་ཎི་རིལ་སྒྲུབ་སོགས་མཛད་ནས་སེར་སྐྱ་ཐམས་ཅད་རིལ་བུས་ཚིམ་
པར་གནང་། དགུང་ལོ་སོ་བཞིར་ཕེབས་པ་ལྕགས་བྱི་ལོའི་ཟླ་བ་དྲུག་
པར་སྟག་མདོའི་རི་ཁྲོད་བཀྲ་ཤིས་བདེ་གླིང་དུ་ཡོངས་འཛིན་དཀོན་་་
མཆོག་བཀྲ་ཤིས་སྙུན་ལྕི་བས་གནར། སྨན་དཔྱད་རིམ་གྲོ་གང་
དྲགས་བྱས་ཀྱང་མ་ཕན་པར་གཟུགས་སྐུ་ཆོས་དབྱིངས་སུ་བསྡུས།
ཁོང་ཡང་གྲུམ་ནད་ཀྱིས་མནར་བས་རང་ཡུལ་དུ་ལོག ནགས་
དགོན་དུ་ལོ་གསུམ་ཙམ་བཅད་རྒྱ་མཛད། ཀུན་གྱིས་བླ་མར་བཀུར།
རི་ཁྲོད་པར་འཚོ་ཆས་སྦྱར། དགུང་ལོ་སོ་བདུན་པ་ཆུ་ཡོས་ལོའི་ཟླ་
བ་བཞི་པར་ཨ་མོ་བཀའ་ཆེན་གྱི་དྲུང་དུ་ཕེབས་ནས་ཟབ་ཆོས་ཟླ་བ་་་
ཕྱེད་གཉིས་ཙམ་ཞུས། དབྱར་ཁར་སྟག་མདོར་མ་ཎི་བུམ་སྒྲུབ་ཀྱི་
ཚོགས་དབུ་མཛད། དགུང་ལོ་སོ་བརྒྱད་པར་ཅོ་ནེ་དགོན་པར་
ཕེབས་ནས་མཁས་དབང་གྲགས་པ་བཤད་སྒྲུབ་དྲུང་དུ་བཀའ་ཆོས་
འགའ་ཞུས། དགུང་ལོ་ཞེ་གཅིག་པ་མེ་མོ་ལུག་ལོའི་ཟླ་བ་ལྔ་པར་ཁུ་
• 437 •



བོ་བློ་བཟང་བཀྲ་ཤིས་འདས། རང་ཡུལ་དུ་ཕེབས་ནས་དགེ་རྫོགས་
བསྒྲུབས། དགུང་ལོ་ཞེ་བདུན་པ་ཆུ་གླང་ལོའི་དཔྱིད་ཀར་སླར་རང་
ཡུལ་དུ་ལོག་སྟེ་འདུ་ཁང་གི་རྨང་བཏིང་། ཟླ་བ་བཞི་པར་ལེགས་
པར་གྲུབ། ཨ་མོ་ཆོས་རྗེ་གདན་དྲངས་ནས་དགེ་འདུན་ཉིས་བརྒྱ་
ལྷག་ལ་དབང་ལུང་མང་པོ་གནང་། དགུང་ལོ་ང་གསུམ་པ་ས་ལུག་
ལོའི་ཟླ་བ་གཉིས་པ་ནས་ཙོང་ཁ་པའི་གསུང་འབུམ་ཡོངས་རྫོགས།
མཐིང་ཤོག་ལ་གསེར་དངུལ་གྱིས་བཞེངས། ལོ་གཉིས་ལ་གྲུབ།
གསེར་དངུལ་གྱི་ཞལ་ཁེབས། གདོང་དར། དར་ཐུམ། བྱི་རུའི་རྒྱན་
ཚར། གླེགས་ཤིང་སྐ་རགས་བཅས་ལེགས་པར་བཞེངས། དེ་ནས་ལོ་
མང་རིང་རེ་འགར་རི་ཁྲོད་བཀྲ་ཤིས་འཁྱིལ་དུ་བཞུགས། ཕལ་ཆེ་བ་
གསར་བཏབ་བྱང་ཆུབ་གླིང་གི་གདན་སར་བཞུགས་ནས་དམ་ཆོས་་་་
གནང་། དགུང་ལོ་ང་བརྒྱད་པར་ལྷ་ཁང་ཆེན་པོ་ཞིག་གསར་
བཞེངས་དང་ལྡེབས་རིས་ནང་རྟེན་བཅས་ལོ་གསུམ་ལ་ལེགས་པར་་་་
གྲུབ། དེ་ནས་རང་ཡུལ་དུ་རང་གི་གདན་ས་དགའ་ལྡན་བྱང་ཆུབ་
ཆོས་འཕེལ་གླིང་དུ་རྒྱུན་བཞུགས་མཛད་དེ་ལྷ་སྐུ། གསུང་རབ། །
མཆོད་ཆས། མཆོད་རྫས་སོགས་ལེགས་པར་བཞེངས་ཤིང་། བར་
བར་རི་ཁྲོད་བཀྲ་ཤིས་འཁྱིལ་དུའང་བཀའ་ཆོས་གནང་བར་ཕེབས།
དེ་ལྟར་རྟེན་བཞེངས་དང་། ཆོས་གནང་བ། གསུང་རབ་བརྩམས་
པ་སོགས་ཀྱིས་དུས་འདའ་བར་མཛད།
• 438 •



ཁོང་གི་རང་རྣམ་ཚིགས་བཅད་མ་དེར་དགུང་གྲངས་ང་་་་་
བརྒྱད་ཡན་འཁོད་མེད་ཅིང་། རྣམ་ཐར་ཟུར་འདེབས་ཁ་སྐོང་
སོགས་ཀྱང་མེད་པས། ཁོང་ནམ་གཤེགས་པ་མི་གསལ་ཡང་། ཀན་
སུའུ་མི་རིགས་དཔེ་སྐྲུན་ཁང་གིས་པར་དུ་སྐྲུན་པའི་ 《མདོ་སྨད་ཆོས་
འབྱུང་》གི་ཤོག་ལྡེབ་བདུན་བརྒྱ་སོ་གསུམ་པའི་ཡིག་ཕྲེང་བརྒྱད་པའི་
མཇུག་ཏུ་འདི་ལྟར“དེའི་སྤྲུལ་སྐུ་ངག་དབང་བློ་བཟང་བསྟན་འཛིན་
རྒྱ་མཚོ་ཆས་པའི་གཤེས་རྨེ་རུ་ཉིན་དུ་ལྕགས་རྟ་ལ་འཁྲུངས།” ཞེས་་་་
འཁོད་པར་དཔྱད་ན། དགུང་གྲངས་རེ་གསུམ་པ་རབ་བྱུང་བཅུ་
གསུམ་པའི་ས་སྦྲུལ་（ ༡༧༤༩）ལོར་འདས་པ་ཡིན་ནམ་སྙམ་པར་་
དཔྱོད།
ཁོང་གི་གསུང་ནི། རང་རྣམ་ཚིགས་བཅད་མ་དང་རྩ་བའི་
བླ་མ་བློ་བཟང་སྨོན་ལམ་གྱི་རྣམ་ཐར། བླ་མའི་རྣལ་འབྱོར་སོགས་
པོད་གསུམ་མི་རིགས་དཔེ་མཛོད་ཁང་དུ་བཞུགས་ཤིང་། ཁོང་ནི་
ཚིགས་བཅད་འབྲི་བར་དགའ་མཁན་ཞིག་ཡིན་སྟབས། གསུང་ཕལ་
ཆེ་བ་ཚིགས་སུ་བཅད་པ་ཤ་སྟག་རེད་འདུག །
• 439 •



དགའ་ལྡན་ཤི་རེ་ཐུ་བློ་བཟང་བསྟན་པའི་
ཉི་མའི་རྣམ་ཐར་མདོར་བསྡུས།
དགའ་ལྡན་ཤི་རེ་ཐུ་བློ་བཟང་བསྟན་པའི་ཉི་མ་ནི། ཁུ་ཁེ་
ནོར་ཡུལ་དུ་རབ་བྱུང་བཅུ་གཉིས་པའི་ས་མོ་སྦྲུལ་གྱི་ （༡༦༨༩）ལོ་
ཙམ་ལ་སྐུ་བལྟམས།
དགུང་ལོ་གཞོན་པའི་དུས་ནས་དབུས་ལྷ་ལྡན་དུ་གནས་་་་
སྐོར་ཕེབས་ཏེ་གྲྭ་སར་ཞུགས། མདོ་སྔགས་ཀྱི་གཞུང་ལུགས་ཡོངས་
ལ་གསན་སྦྱོང་མཛད། བླ་མ་ངག་དབང་བློ་བཟང་བཀྲ་ཤིས་མདུན་
ནས་དགེ་ཚུལ་སློང་གི་སྡོམ་པ་བླངས། ད་དུང་འཇམ་དབྱངས་བློ་
གྲོས་དང་ངག་དབང་ཆོས་སྐྱོང་སོགས་སློབ་དཔོན་དུ་བསྟེན་ནས་་་་་
རིག་པའི་གནས་ཀུན་ལ་སྦྱངས་པ་མཐར་ཕྱིན་མཛད་དེ་མཁས་པར་
གྱུར། དབང་དང་ལུང་ཁྲིད་བཅས་ཀྱང་ཤིན་ཏུ་མང་པོ་ཐོབ།
དེ་ནས་མི་རིང་བར། གོང་མ་ཡུའུ་ཛི་ནས་རྒྱ་ནག་པེ་ཅིན་
དུ་གདན་དྲངས་ཏེ། ཧུའི་ཨུ་ཆན་དགའ་ལྡན་ཤི་རེ་ཐུ་ཧུའུ་ཐོག་ཐུར་
ཞེས་པའི་མཚན་སྙན་གནང་། པེ་ཅིན་ཙན་དན་དགོན་ཇོ་བོའི་བླ་
• 440 •



བྲང་དུ་ཡུན་རིང་བཞུགས་ཏེ་གསུང་ཆོས་མང་པོ་བརྩམས། དེ་ནས་
སོག་ཡུལ་མཚོ་བདུན་དགོན་དུ་བཞུགས་ཏེ་འཆད་རྩོད་རྩོམ་གསུམ་་
གྱིས་སྐུ་ཚེ་རྫོགས་པར་མཛད།
ཁོང་ཕལ་ཆེར་དགུང་གྲངས་གྱ་གསུམ་པ་རབ་བྱུང་བཅུ་་་་
གསུམ་པའི་ཆུ་ཕོ་འབྲུག་གི་ལོ( ༡༧༧༢）ལ་འདས་པ་ཡིན་ནམ་སྙམ།
ཁོང་གི་གསུང་ནི་སྙན་ངག་དང་། གསོལ་འདེབས། མདོ་
སྔགས་ཀྱི་གཞུང་ལུགས་སོགས་པོད་ཆེན་བཞི་མི་རིགས་དཔེ་མཛོད་་་་
ཁང་དུ་བཞུགས་སོ།།
ཞུ་ཆེན་ཚུལ་ཁྲིམས་རིན་ཆེན་གྱི་
རྣམ་ཐར་མདོར་བསྡུས།
ཞུ་ཆེན་ཚུལ་ཁྲིམས་རིན་ཆེན་ནི་དཀར་མཛེམ་ཁུལ་གྱི་་་་
ལྡན་ས་དཀར་བསམ་འགྲུབ་གླིང་གི་ཉེ་འདབས་སུ། ཡབ་ལྷ་བཟོ་
ངག་དབང་ཆོས་འཕེལ་གྱིས། ཡུམ་སྔ་ཕྱི་གཉིས་བཞེས་པ་ལས་ཕྱི་མ་
བུ་མོ་བུ་ཆོག་ཅེས་བྱ་བའི་སྲས་སུ། ཆེ་བ་མཁའ་འགྲོ་སྐྱབས་དང་
ཆུང་བ་ཞུ་ཆེན་ཚུལ་ཁྲིམས་རིན་ཆེན་གཉིས་འཁྲུངས།
• 441 •



ཁོང་ནི་རབ་བྱུང་བཅུ་གཉིས་པའི་མེ་གླང་ལོ་(༡༦༩༧)ལ་
སྐུ་བལྟམས། སྐུ་ཆུང་ངུའི་དུས་སུ་མཚན་ལ་རྟ་མགྲིན་གཟུངས་ཞེས་
གསོལ། དགུང་ལོ་བདུན་དུ་ཕེབས་པར་ཁུ་བོ་ལ་གཞི་མ་གཟབ་
གཤར་གྱི་ཡིག་ཀློག་བསླབ། སླར་ཡང་བོན་པོ་ཁྲོ་བོ་མགོན་དང་ཀུན་
དགའ་བསམ་འགྲུབ་གཉིས་ཀྱི་མདུན་སྔགས་ཀློག་དང་། ཡབ་ལ་སྐུ་
གཟུགས་ཀྱི་ཆ་ཚད་གཟུགས་རིས་སྣ་ཚོགས་ལེགས་པར་སྦྱངས། །
དགུང་ལོ་བཅུ་གཅིག་པ་མེ་ཕག་(༡༧༠༧)ལོར་དྲུང་པ་ཀུན་དགའ་
རྒྱ་མཚོའི་དྲུང་དུ་དགེ་བསྙེན་གྱི་སྡོམ་པ་བཞེས། མཚན་ཀུན་དགའ་
བསོད་ནམས་ཞེས་གསོལ། དགུང་ལོ་བཅུ་གསུམ་པར་རག་ཆུ་རྣམ་
རྒྱལ་དགོན་པའི་བླ་མ་ཀུན་དགའ་བསྟན་འཛིན་ཀྱི་མདུན་བདེ་་་་་་
མཆོག་གི་དབང་ཆེན་སོགས་དབང་ལུང་དུ་མ་དང་། ཀརྨ་བསྟན་
འཕེལ་དང་རབ་འབྱམས་པ་བཀྲ་ཤིས་རྒྱལ་མཚན་མདུན་སུམ་རྟགས་
དག་གསུམ་དཔེ་བརྗོད་བཅས་ལེགས་པར་སྦྱངས། སངས་རྒྱས་ཆོས་
འཕེལ་མདུན་བཟོ་རིག་བྲིས་འབུར་དང་མངའ་རིས་བ་རིན་ཆེན་་་་་
ཆོས་སྐྱོང་ལ་རྩིས་དཀར་ནག འཚོ་བྱེད་ཀརྨ་ངག་དབང་ལ་སྨན་
སྐོར་བཅས་ཞིབ་ཁྲིད་ཞུས། ཚེ་ཧུ་དགོན་ཀརྨ་མཐུ་སྟོབས་ནི་མདོ་
ཁམས་ཀྱི་ཕྱོགས་འདིར་བཅུ་ཕྲག་རིག་གནས་ལ་མཁས་པ་ཀུན་གྱིས་་
ཐམས་ཅད་མཁྱེན་པ་གཉིས་པ་ལྟ་བུར་བསྔགས་པས། དེར་བཤེས་
གཉེན་དུ་བསྟེན་པའི་རྟེན་འབྲེལ་ལེགས་པར་འགྲིགས། སྒྲ་ཀ་ལཱ་པ་
• 442 •



དང་། ཙནྡྲ་པ་སོགགས་ཀརྨ་མི་བསྐྱོད་རྡོ་རྗེའི་རྒྱས་འགྲེལ་ཐོག་ནས་
གསན། 《སྡེབ་སྦྱོར་རིན་འབྱུང་》། 《སྙན་འགྲེལ་དབྱངས་ཅན་
དགྱེས་གླུ》སོགས་ལ་རི་མོའི་ཐོག་ནས་རྩོམ་རྒྱུག་ཕུལ། །
རབ་འབྱམས་པ་བསོད་ནམས་བསྟན་པ་ལ་བསྡུས་གྲྭ་རྣམ་་་
འགྲེལ་སོགས་ཚད་མའི་སྐོར་གསན་ནས། ཐུན་མོང་རིག་པའི་གནས་
ཀུན་ལ་གོ་བ་གཏིང་ཚུགས་པ་རྙེད་པས་གཞན་དྲིང་མི་འཇོག་པའི་་་
སྤོབས་པ་སྐྱེས་ཤིང་། མདོ་ཁམས་སུ་མཁས་པའི་གྲགས་པ་ཐོབ།
དགུང་གྲངས་ཉེར་དགུ་སོན་པའི་དུས་སུ་ས་སྐྱའི་འབུལ་་་་
སྡུད་པ་དང་ལྷན་དུ་ཟླ་བ་བཞི་པ་ནས་བཏེག་སྟེ། ས་སྐྱར་ནང་དོན་
རིག་པ་སློབ་གཉེར་དུ་ཕེབས། ངོར་མཁན་ཆེན་ཚུལ་ཁྲིམས་ལྷུན་
གྲུབ་དང་མཁན་རྙིང་བཀྲ་ཤིས་ལྷུན་གྲུབ་སོགས་ཀྱི་མདུན་《ནི་་་་
ཆོས་དྲུག་》དང་ཀྱེ་རྡོར་ལམ་དབང་རྒྱུད་དབང་། གསུང་ངག་ལམ་
འབྲས་སོགས་གསང་ཆེན་རྡོ་རྗེ་ཐེག་པའི་དབང་ལུང་མན་ངག་ཡན་་
ལག་དང་བཅས་པ་ཞིབ་ཅིང་ཕྲ་བ་གསན་པས། རྒྱུད་སྡེ་རྒྱ་མཚོ་ལྟ་
བུ་ལ་མངའ་དབང་འབྱོར། དེར་སེ་ར་རབ་འབྱམས་པ་སོགས་ལ་
སུམ་རྟགས་དག་གསུམ་དང་། ལྔ་བསྡུས་ཀེག་རྩིས་སྡེབ་སྦྱོར་སྐོར་
བཤད་ཁྲིད་གནང་། ངོར་དུ་ལོ་གཉིས་ཀྱི་རིང་ལ་ཁང་གསར་མཁན་
ཆེན་གྱི་དྲུང་ཡིག་མཛད་། རྨོར་དགོན་པ་ངག་དབང་ཀུན་དགའ་
ལྷུན་གྲུབ་དང་ཆོས་འབྲེལ་བཞག ལྷ་ལྡན་དུ་མཇལ་ཕྱག་དང་
• 443 •



མཆོད་འབུལ་བསྟབས་ཏེ་མེ་ལུག་ཟླ་བ་བཞི་པར་། ལྷ་ལྡན་ནས་སྡེ་
དགེར་བྱོན། ལྷ་བྲིས། སྒྲ་ཀ་ཙན་སྙན་ངག་སོགས་སློབ་བུ་རྣམས་ཀྱི་
དགོས་འདོད་བསྐངས། །
མཁན་ཆེན་བཀྲ་ཤིས་ལྷུན་གྲུབ་དང་ཆོས་རྒྱལ་བསྟན་པ་ཚེ་
རིང་ཟུང་གིས་བསྐུལ་ཏེ་ས་སྐྱའི་ཀོང་མ་རྣམ་ལྔའི་བཀའ་འབུམ་ཞུ་་་
དག་བྱེད་པར་ཕེབས། དེ་ཡང་བཀའ་འབུམ་པར་མི་འདྲ་བ་ཆ་ཚང་
ལྔ་དང་ཐོར་བུ་དཔེ་ཁུངས་དག་བྲིས་མ་འགའ་བསགས་ཏེ་བརྗོད་་་་་
བྱའི་དོན་ལ་རྒྱུད་དང་རྒྱ་གཞུང་གི་དགོངས་པ་དང་རྗོད་བྱེད་ཚིག་ལ་
མཁས་མཆོག་ཐུ་མིའི་དགོངས་པ་དང་མི་འགལ་བར་ཞུ་དག་ལེགས་་
པར་མཛད། སླར་ཡང་མེ་སྦྲུལ་（ ༡༧ ༣༧)ལོར་པར་བརྐོས་གྲུབ་
ནས་ཆོས་རྒྱལ་བསྟན་པ་ཚེ་རིང་གི་བཀའ་ལྟར་《བསྟན་འགྱུར་》གྱི་་
པར་གསར་བསྐྲུན་མཛད་པའི་ཞུ་དག་པ་གནང་། དེ་དུས་ཡིག་
མཁན་མཁས་པ་མང་པོའི་ཁྲོད་ནས་བདམ་པ་ཡིག་མཁན་བཅུ་དྲུག་
དང་ལྷ་བྲིས་མཁས་པ་གཅིག པར་བརྐོས་མཁས་བཏུས་མི་བརྒྱ་
དང་ལྔ་བཅུ་བཀྲབས་ཏེ་ལས་གྲ་བས་ཕུན་སུམ་ཚོགས་པར་བསྒྲིགས།
པར་གཞི་མ་ཕྱི་ཡང་རྒྱལ་པོ་སད་ན་ལེགས་མཇིང་ཡོན་གྱི་སྐུ་རིང་ལ་་
བཞེངས་པའི་དཀར་ཆག་ ༦ འཕང་ཐང་མ་》དང་《ལྡན་དཀར》མ་་
སོགས་བཅུ་ཕྲག་གཅིག་ལྷག་མ་དཔེ་བསྡུར་བའི་སྐབས་ཀུན་མཁྱེན་་་
སི་ཏུ་ཆོས་ཀྱི་འབྱུང་གནས་ཀྱིས་དབུས་སུ་བཞེངས་པ་དེ་ཉིད་ཆ་ཚང་
• 444 •



ཞིང་རྒྱས་ལ་ལེགས་ཆ་མང་བར་མཐོང་ནས་གཙོ་བོར་བཟུང་།
ཚིག་སྔ་ཕྱིའི་ཁྱད་པར་ཡོད་པ་དང་ཚིག་ཟློས་པ་གོང་འོག་འཁྲུག་པ་་་
སོགས་ལ་རྒྱལ་བའི་བཀའ་དང་དགོངས་འགྲེལ་སོ་སོའི་གཞུང་དང་
བསྟུན་ནས། རྣམ་དཔྱོད་ཞིབ་མོས་དཔྱད་དེ་འཐོར་བ་རྣམས་སྡུད།
འཁྲུགས་པ་བསྡེབས། ནོར་བ་བཅོས། སྔགས་ཀྱི་ཚིག་འབྲུ་རྣམས་ལ་
ལེགས་སྦྱར་ཡིན་ངེས་རྣམས་ལས་གཞན་དོགས་སེལ་མ་བཟོད་པ་་་་
ཀུན་རྟགས་དང་མཆན་བུས་མཚན་པར་གནང་ཟུར་ཆག་གི་སྐད་་་་་
དང་རང་བཞིན་པའི་སྐད་ཤ་ཟའི་སྐད་རྣམས་བཅོས་ལྷད་མེད་པར་་
སོར་བཞག་མཛད། །
སྐབས་དེར་མདུན་བློན་རྨོངས་པ་འགས་ཞུ་དག་ལ་བར་་་་་
ཆད་བྱས་པའི་རྐྱེན་གྱིས་《སྐྱེ་རབས་དཔག་བསམ་འཁྲི་ཤིང་》ལ་ཞུ་་
དག་མཐར་ཕྱིན་མ་ཐུབ། སྐབས་དེར་ལྡན་ཡུལ་ནས་མ་ཡུམ་
གཤེགས། གཞིས་དགོན་དང་དམ་པའི་སྐྱེས་བུ་རྣམས་ལ་ལམ་སྟོན་
སྨོན་ལམ་ཞུས། མི་རིང་བར་ཆོས་རྒྱལ་བསྟན་པ་ཚེ་རིང་། མཁན་
ཆེན་བཀྲ་ཤིས་ལྷུན་གྲུབ་གཉིས་ཀྱང་དགོངས་པ་རྫོགས། །
རབ་བྱུང་བཅུ་གཉིས་པའི་ས་ལུག་（༡༧ ༣༩）ལོར་མདོ་་་
ཕྱོགས་དང་། རིག་གནས་སྐོར་གྱི་བསྟན་བཅོས་གླེགས་བམ་བརྒྱ་
དང་ཉེར་བརྒྱད་ཞུ་དག་དང་། པར་དུ་འཁོད། སྔགས་ཕྱོགས་
རྣམས་རབ་བྱུང་བཅུ་གཉིས་པའི་ཆུ་ཕག་（༡༧༤༣）གསར་ཚེས་་་
• 445 •



ཉིན་ལེགས་པར་གྲུབ། སྡེ་དགེ་ས་སྐྱོང་བླ་མས་བསྐུལ་ཏེ་བསྟན་
འགྱུར་དཀར་ཆག་བརྩམས། ས་སྐྱོང་བླ་མ་དང་ཀུན་གཟིགས་སི་ཏུ་
ཆོས་ཀྱི་འབྱུང་གནས་ལ་གཟིགས་འབུལ་ཞུས་པས་ལེགས་བརྗོད་ཀྱི་
མེ་ཏོག་འཐོར། །
འཕགས་པའི་གནས་བརྟན་བཅུ་དྲུག་གི་རྟོགས་བརྗོད་སྔར་
བརྐོས་ཀྱི་ཤིང་པར་གཞིར་བཞག་སྟེང་ཅུང་ཟད་བཟོ་བཅོས་དང་་་་
དེར་མེད་པའི་དགེ་བསྙེན་དྷརྨ་ཏཱ་དང་། ཧ་ཤང་གི་བཀོད་པ་གསར་
བྲིས་མཛད། དེ་ནས་བཟུང་དབུས་གཙང་ཁམས་གསུམ་དུ་གནས་ལྔ་
རིག་པའི་པཎྜི་ཏ་ཞུ་ཆེན་ཚུལ་ཁྲིམས་རིན་ཆེན་ཞེས་མཚན་སྙན་་་་་
ཕྱོགས་ཀྱི་བུ་མོའི་རྣ་བར་སྤུད།།
ལྡན་ཤོད་དཔོན་གྱིས་བསྐུལ་བ་ལྟར་ 《 སྐྱེ་རབས་དཔག་་་་་་
བསམ་འཁྲི་ཤིང་》ཐང་ཁའི་སྐྱ་རིས་མཛད། ཁམས་ཕྱོགས་ཀྱི་བླ་སྤྲུལ་
ཕལ་མོ་ཆེ་དང་ཁྱད་པར་ས་སྐྱའི་གྲུབ་མཐའ་འཛིན་པ་ཀུན་ལ་གསུང་
ངག་རིན་པོ་ཆེ་ལམ་འབྲས་བུ་དང་བཅས་པའི་དབང་ལུང་ཁྲིད་རྒྱབ་
ཆོས་དང་བཅས་པ་འཆད་སྤེལ་གནང་། རིས་མེད་ཀྱི་མཁས་པ་
དང་། དད་འདུན་ཅན་གྱི་སློབ་མ་བཙུན་པ། མི་དཔོན་སོགས་ལ་སྒྲ་
ཀ་ཙན་དབྱངས་གསུམ་དང་སྙན་ངག་སུམ་རྟགས་དག་གསུམ་གསོ་་་
རིག་དང་། ཁྱད་པར་བཟོ་རིག་བྲིས་འབུར་སོགས་རྒྱུད་དང་གཞུང་
གི་དགོངས་པ་མ་ནོར་བ་དཔྱད་གསུམ་གྱིས་དག་པར་མཛད་དེ་བཟོ་
• 446 •



རིག་གི་ལག་རྩལ་རྨད་དུ་བྱུང་བ་གསར་དུ་སྤེལ། དབུ་ཅན་དང་དབུ་
མེད། ལཉྫ། ཝརྟུལ་སོགས་ཡིག་གཟུགས་ལེགས་པར་འབྲི་པའི་སྲོལ་
དར་སྤེལ་མཛད། བོད་ཕྱི་རབས་དག་ལ་ཕན་པའི་ཆེད་དུ་ལྷག་
བསམ་རྣམ་པར་དག་པས་གསུང་རྩོམ་མང་པོ་བཞག་པ་རྣམས་ཀྱང་་
བསྟོད་པའི་ཚོགས་དང་གཏམ་ཚོགས། ཆོ་ག་ཕྱག་ལེན་གྱི་སྐོར་
དང་། ཆབ་ཤོག བསླབ་བྱ། ལོ་རྒྱུས་སོགས་ཀྱང་སྡེབ་སྦྱོར་ལེགས་
ཞིང་ཚིགས་བཅད་ལྷུག་གང་ལའང་རང་ཤུགས་ཀྱིས་སྙན་ངག་ཉིད་་་་
དུ་འཆར་བ་ཁོ་ན་དང་། དོན་གྱི་ཆ་ལ་དཔྱད་པ་གསུམ་གྱིས་ནོངས་
པ་མེད་པས་མཁས་པར་རྣམས་མགུ་བ་སྐྱེད་ཐུབ་པ་ཤ་སྟག་ཡིན་ནོ། །
ཁོང་ནི་སྐུ་ཚེའི་སྨད་ཀྱི་དུས་ཕལ་མོ་ཆེ་སྡེ་དགེར་བཞུགས་་་
ཤིང་སྡེ་དགེ་པར་ཁང་ཆོས་མཛོད་ཆེན་མོར་ཞུ་དག་མཁན་པོ་ཡུན་་་་
རིང་མཛད་པས་ཞུ་ཆེན་པའི་མཚན་སྙན་ཐོབ། བོད་ཀྱི་རིག་གནས་
སྤྱིའི་དོན་ཁོ་ནར་དགོངས་པ་གཞེས་པ་ལས་གྲུབ་མཐའི་ཕྱོགས་ཞེན་་
གཏན་ནས་མེད་པར་བརྟེན། དེང་སང་སྡེ་དགེ་པར་ཁང་དུ་གྲུབ་
མཐའ་རིས་མེད་ཀྱི་མཁས་དབང་མང་པོའི་གསུང་རབ་དང་བོད་ཀྱི་ས་
རིག་གནས་ཆེ་ཕྲན་ཚང་མའི་པར་ཤིང་ཁྲི་བཅུ་ཕྲག་གསུམ་ལ་ཉེ་བར་
བཞུགས་ཤིང་འཛམ་གླིང་དུ་སྙན་གྲགས་ཀྱིས་ཁྱབ་པ་འདི་ཡང་ཁོང་
གི་མཛད་སྤྱོད་བཟང་པོ་དང་འབྲལ་ཐབས་མེད་པ་ཡིན། ལྷག་པར་
ས་སྐྱ་བཀའ་འབུམ་དང་བསྟན་འགྱུར་གྱི་པར་ཤིང་ཚིག་དག་ལ་ཡིག་
• 447 •



གཟུགས་ལེགས་པ། ཆད་ལྷག་མེད་པ་འདི་དག་ཁོང་གི་དྲིན་ཡིན་
པར་མ་ཚད་བསྟན་འགྱུར་གྱི་དཀར་ཆག་ཞིབ་ཅིང་གསལ་བ་མཐོང་་
ན་དགའ་བ་དེའང་ཁོང་གིས་ཐུགས་རྩོལ་མཛད་པའི་འབྲས་བུ་རེད།
དེའི་ཕྱིར་ང་ཚོས་ཁོང་གི་བཀའ་དྲིན་ནམ་ཡང་བརྗེད་མི་རུང་ངོ་།།
རབ་བྱུང་བཅུ་གསུམ་པའི་ཤིང་རྟ་（༡༧༧༤）ལོ་ལ་སྡེ་་་
དགེའི་ས་སྐྱོང་ཆེན་པོས་གཙོས་པའི་ཞལ་སློབ་རྣམས་ལ་བསླབ་བསྒོ་་
དང་ཕྱིས་ཀྱི་བྱ་བ་གང་ཅིར་ཞལ་ཆེམས་ལེགས་པར་གནང་རྗེས་ཞིང་
དབྱིངས་སུ་མནལ། དད་ལྡན་གྲྭ་སློབ་རྣམས་ཀྱིས་སྐུ་གདུང་རིན་པོ་
ཆེ་ཞུགས་ལ་ཕུལ་རྗེས་དངུལ་སོགས་རིན་ཆེན་སྣ་ཚོགས་ལས་གྲུབ་་་་
པའི་མཆོད་རྟེན་དད་རྟེན་དུ་བསྐྲུན། །
སློབ་མའང་རབ་འབྱམས་པ་བསོད་ནམས་རབ་བརྟན་་་་་
སོགས་དགེ་ལྡན་པ་དང་ངག་དབང་དགེ་ལེགས་ལྷུན་གྲུབ་སོགས་་་་་
དཔལ་ལྡན་ས་སྐྱ་པ། སྡེ་དགེའི་ས་སྐྱོང་བླ་མ་སོགས་དཔོན་ཆེན་
བཅས་རིས་མེད་ཀྱི་མཁས་གྲུབ་མང་དུ་སྤེལ། གསུང་ཆོས་ནི་སྡེ་
དགེའི་པར་མ་པོད་བཅུ་བཞུགས་སོ།།
• 448 •



རེབ་ཙ་བཀའ་འགྱུར་བ་ངག་དབང་བློ་བཟང་
ཉི་མའི་རྣམ་ཐར་མདོར་བསྡུས།
རེབ་ཙ་བཀའ་འགྱུར་བ་ངག་དབང་བློ་བཟང་ཉི་མ་ནི།
རབ་བྱུང་བཅུ་གཉིས་པའི་ས་སྟག་（༡༦༩༨）ལོར་མདོ་སྨད་ཨ་
མདོའི་ཡུལ་གྱི་ཆར་གཏོགས་རྨ་ཆུ་ཁའི་སོག་པོའི་ཁྲོད་དབལ་ཤུལ་གྱི་
རིགས་སུ་སྐུ་འཁྲུངས། བྱིས་པའི་དུས་ནས་བོད་ཡིག་སྦྱོར་སྡེབ་དང་
སྦྱོར་ཀློག་བློར་འཛིན་བཅས་ལ་འབད་དེ་ཆོ་ག་ཕྱག་ལེན་ཚང་མར་་་་
མཐར་ཕྱིན་མཛད། རིང་པོ་མ་ལོན་པར་འཇམ་དབྱངས་བཞད་པའི་
སློབ་མ་མཁས་གྲུབ་ཤེས་རབ་སེང་གེའི་ཡང་སྲིད་ངག་དབང་བསྟན་་
པའི་རྒྱལ་མཚན་གཙོས་བླ་མ་དཔལ་བཟང་རྒྱ་མཚོ་དང་། བློ་གྲོས་
རྒྱ་མཚོ་སོགས་མཁས་གྲུབ་ཀྱི་བླ་མ་མང་པོར་བསྟེན་ནས་རབ་ཏུ་བྱུང་
ཞིང་དགེ་ཚུལ་དང་བསྙེན་རྫོགས་ཀྱི་བསླབ་སྡོམ་ལེགས་པར་མནོས།
ཁྱད་པར་རྩ་བའི་བླ་མ་ངག་དབང་བསྟན་པའི་རྒྱལ་མཚན་མདུན་་་་་
ནས་མདོ་སྔགས་ཀྱི་གཞུང་ལུགས་མང་པོའི་ཟབ་ཁྲིད་ཡུན་རིང་་་་་་
གསན་པར་མ་ཚད་དབང་རྗེས་གནང་དང་ལུང་མན་ངག་མང་པོ་་་་
• 449 •



ཞུས་ཤིང་། བླ་མའི་ཐུགས་ལ་ཟབ་ཆོས་བཞུགས་དགུ་བུམ་པ་གང་
བྱོའི་ཚུལ་གྱིས་མནོས། ཆོས་ཞུས་ཚད་མི་བརྗེད་པའི་དོན་དུ་ཟིན་
བྲིས་བཀོད་དེ་ལྷག་བསམ་བཟང་པོས་རྗེས་རབས་རྣམས་ལ་ཕན་་་་་
པའི་ཆ་རྐྱེན་བསྐྲུན། ཁོང་ནི་ཐོས་ལོ་ཙམ་དང་སྐུ་ཚེ་ཧྲིལ་པོར་རྩོད་
པ་ཁོ་ནའི་ངང་ནས་མགོ་འཁོར་ཏེ་དུས་གྲོན་པར་བྱེད་པ་ཞིག་མིན་་་་
པར། ཐོས་དོན་ཉམས་སུ་ལེན་པའི་བྱ་བ་ལ་འབད་བརྩོན་མཛད་
དེ་ཁོང་གི་བཞུགས་གནས་དགེ་ལྡན་དར་རྒྱས་གླིང་གི་རི་ཁྲོད་དུ། །
དུས་ཕལ་མོ་ཆེར་བཅད་རྒྱ་མཛད་ནས་ཉམས་ལེན་ཁོ་ན་ལྷུར་ལེན་་་་་
མཛད། རང་གི་ཉེ་བར་གནས་པའི་རི་ཁྲོད་པ་དག་ལ་ཉམས་ལེན་
སྐོར་གྱི་ཟབ་ཁྲིད་དང་གདམས་ངག་གནང་བ་སོགས་ཆོས་ལྡན་གྱི་བྱ་
བ་མང་པོ་མཛད་ཅིང་སྣོད་ལྡན་གྱི་སློབ་མ་མང་པོ་སྨིན་པར་མཛད།
དབེན་གནས་བཀྲ་ཤིས་ཆོས་གླིང་གི་དགོན་པའི་སྒྲིག་ལམ་དག་ཐེར་་
དང་བཅའ་ཡིག་ཐར་པའི་སྒོ་འབྱེད་བརྩམས། རི་ཁྲོད་པ་རྣམས་ལ་
རྒྱུན་དུ་སྒྲིབ་སྦྱོང་གི་ཉམས་ལེན་དང་ཚོགས་བསགས་ལ་འབད་་་་་
དགོས་པ་ལས་དོན་མེད་རྣམ་གཡེང་དང་དཀོར་ཟས་ལ་རྔམ་པ་་་་
སོགས་མི་རུང་ཞེས་བསླབ་བྱ་རྟག་པར་གནང་། རྩ་བའི་བླ་མ་ངག་
དབང་བསྟན་པའི་རྒྱལ་མཚན་དགོངས་པ་ཆོས་དབྱིངས་སུ་ཐིམ་པས་
ཐུགས་སྐྱོ་བ་ཚད་མེད་ངང་ 《བླ་མ་དྲན་དྲུག་གི་གདུང་དབྱངས་སྐལ་
ལྡན་སྙིང་གི་ཐུར་མ་》བརྩམས།
• 450 •



དགུང་ལོ་བརྒྱད་ཅུར་བརྒལ་བ་རབ་བྱུང་བཅུ་གསུམ་པའི་་
ས་ཁྱི་( ༡༧༧༨)ལོར་བྲག་ལུང་རི་ཁྲོད་དུ་སྐུ་གཤེགས།
གསུང་པོད་གཅིག་ཆ་ཚང་མི་རིགས་དཔེ་མཛོད་ཁང་དུ་་་་
བཞུགས་ཡོད་ཅིང་དགེ་ལྡན་དར་རྒྱས་གླིང་གི་པར་མ་ཡིན་ནམ་སྙམ།
པྲ་ཏི་རིན་ཆེན་དོན་གྲུབ་ཀྱི་
རྣམ་ཐར་མདོར་བསྡུས།
པྲ་ཏི་དགེ་བཤེས་རིན་ཆེན་དོན་གྲུབ་ནི་རབ་བྱུང་བཅུ་་་་
གཉིས་པ་ནས་བཅུ་གསུམ་པའི་བར་གྱི་མི་སྟེ་སྤྱི་ལོའི་དུས་རབས་བཅོ་
བརྒྱད་པའི་ནང་བྱོན་པ་ཡིན་ཞིང་། ཁོང་དགུང་ལོ་གཞོན་དུས་
ནས་དབུས་སེ་ར་ཐེག་ཆེན་གླིང་གི་དགོན་པའི་ཆོས་གྲྭར་ཞུགས་ཏེ་་
སློབ་གཉེར་མཛད། མདོའི་སྐོར་ཕར་ཕྱིན་དང་དབུ་མ་སོགས་
གཞུང་ཆེན་ལྔ་དང༌། སྔགས་གཞུང་ཆེན་མོ་རྣམས་ལ་གསན་
བསམ་མཛད་པར་མ་ཟད། ཚད་མ་རིག་པ་དང་། བོད་ཀྱི་བརྡ་སྤྲོད་
རིག་པ་སྙན་ངག ཡི་གེའི་རིག་པ་སོགས་ལའང་གསན་བསམ་ནན་
སྨིན་མཛད་དེ་མཁས་པ་ཆེན་པོར་གྱུར། མཁས་པའི་དབང་པོ་
451 •



ཚོགས་པ་སྟོང་གི་དབུས་སུ་དགེ་བཤེས་དཀའ་བཅུ་པའི་མཚན་་་་་་
རྟགས་བཞེས། མཁན་ཆེན་བློ་བཟང་སྦྱིན་པའི་སྤྱན་སྔར་དགེ་ཚུལ་
སློང་གི་སྡོམ་པ་ཡང་དག་པར་མནོས་ཏེ་བསླབ་སྡོམ་མིག་འབྲས་ལྟར་
བསྲུངས། ཁོང་སེ་ར་དགོན་པར་བཞུགས་རིང་ཕྱོགས་མཐའ་དག་གི་
མཁས་དབང་སྐྱེས་ཆེན་དམ་པ་མང་པོས་ཕར་ཕྱིན་དང་དབུ་མ་་་་་
སོགས་ཀྱི་དཀའ་གནད་འདྲི་བ་དང་ཚད་མའི་སྐོར་གྱི་དོགས་གནས་་
འདྲི་བ་སོགས་ཚང་མའི་དགེ་རྒན་ལྟར་གྱུར་ཅིང་། ཆབ་མདོ་
འཕགས་པ་ལྷ་སོགས་བླ་སྤྲུལ་ཆེ་ཁག་རྣམས་ནས་ཀྱང་བརྩི་བཀུར་་་་་
ཤིན་ཏུ་ཆེན་པོ་མཛད།
ཁོང་ནི་བོད་ཀྱི་བརྡ་སྤྲོད་རིག་པར་ཞིབ་འཇུག་ཟབ་སྨིན་་་
མཛད་མྱོང་བ་ཞིག་ཡིན་པས་ཁོང་གི་སུམ་རྟགས་འགྲེལ་པ་འདི་བོད་
ཕྱི་རབས་ཀྱི་མཁས་པ་མང་པོས་ཚད་མར་བཟུང་ཞིང་རྟགས་འཇུག་་
གི་དཀའ་གནས་རྣམས་ལ་ཁོང་གིས་དགོངས་གཞི་ཐུན་མོང་མིན་པ་་
འགའ་བཏོན་ཡོད་སྟབས། དེང་སང་སུམ་རྟགས་ཀྱི་དོན་ལ་ཞིབ་
འཇུག་བྱེད་པོ་རྣམས་ལ་དཔྱད་གཞི་ཕུན་སུམ་ཚོགས་པ་ཞིག་ཡིན།
ཁོང་གི་གསུང་ནི་སྤྱིར་མང་པོ་ཞིག་ཡོད་ངེས་ཀྱང་མི་རིགས་
དཔེ་མཛོད་ཁང་དུ་སུམ་རྟགས་རྣམ་བཤད་དང་བྱམས་ཆེན་ཆོས་་་་་
རྗེའི་རྣམ་ཐར། ཆབ་ཤོག་དང་དྲིས་ལན་སྐོར། ཚད་མ་དང་གཏམ་
ཚོགས་སྐོར་བཅས་པོད་བྲིས་མ་ཆེ་ལེགས་ཤིག་ལས་མ་བཞུགས་སོ།།
• 452 •



སི་ཏུ་ཆོས་ཀྱི་འབྱུང་གནས་ཀྱི་
རྣམ་ཐར་མདོར་བསྡུས།
སི་ཏུ་ཆོས་ཀྱི་འབྱུང་གནས་མཆོག་ནི་སྨད་མདོ་ཁམས་་་་་
སྒང་དྲུག་གི་ཡ་གྱལ། འབྲི་ཟླ་ཟལ་མོ་སྒང་གི་ཆར་གཏོགས་སྡེ་དགེའི་
ཨ་ལོ་དེང་རི་སྒང་དུ། ཡབ་ངག་དབང་ཚེ་རིང་དང་ཡུམ་ཁྲ་འབུམ་
གཉིས་ལ་སྲལ་སྐུ་མཆེད་བཞི་འཁྲུངས་པའི་ཆེ་བ་སྟེ་རབ་བྱུང་བཅུ་་་
གཉིས་པའི་ལྕགས་འབྲུག་（༡༧༠༠)ལོར་སྐུ་འཁྲུངས། འདི་ས་ཡོས་
ལོར་འཁྲུངས་ཞེས་པ་རྒྱ་རྩིས་ལུགས་ཡིན། འཁྲུངས་མ་ཐག་ཁུ་བོ་ཨ་ -
ལོ་བླ་མ་ཀུན་མཁྱེན་གྱིས་མཚན་མགོན་པོ་སྲུང་ཞེས་གསོལ། དགུང་
ལོ་གསུམ་གྱི་ཐོག་ཀརྨ་པ་སྐུ་ཕྲེང་བཅུ་གཅིག་པ་ཡེ་ཤེས་རྡོ་རྗེས་སི་ཏུ་
སྐུ་ཐོག་བཞི་པ་ཆོས་ཀྱི་དབང་ཕྱུག་གི་སྐྱེ་ཕྲེང་དུ་ངོས་འཛིན་གནང་།
དགུང་གྲངས་ལྔ་པར་ཡབ་ཀྱིས་སྦྱོར་ཀློག་བསླབས། འབྲི་ཀློག་སོགས་
ཐོགས་པ་མེད་པར་མཁྱེན། དགུང་ལོ་བདུན་པར་ཨ་ལོ་དཔལ་
འབྱོར་དགོན་དུ་རྒྱུན་སྤྱོད་ཀྱི་ཆོ་ག་ཕྱག་ལེན་སོགས་ལེགས་པར་་་་་
སྦྱངས། མཁས་པའི་དབང་པོ་དཔལ་གྲུབ་མདུན་དཀར་རྩིས་དང་སྒྲ་
• 453 .



རིག་པ་སྙན་ངག་སྐོར་དང་། ཁུ་བོ་བླ་མ་ཀུན་མཁྱེན་མདུན་དབུ་
ཕར་འདུལ་མཛོད་སོགས་ནང་དོན་རིག་པ་ལེགས་པར་གསན་པས་་་
ཡོན་ཏན་གྱི་གཞི་ལེགས་པར་བཏིང་། ཁྱད་པར་དེའུ་དམར་དགེ་
བཤེས་ལ་དབྱངས་འཆར་གྱི་རི་མོ་མཐར་ཕྱིན་པར་གསན། མངོན་
རྟོགས་རྒྱན་རྩ་འགྲེལ། འདུལ་བ་མདོ་རྩ། འདུལ་ཊཱིཀ་ལུང་རིག་
གཏེར་མཛོད། རྒྱུད་བླའི་རྩ་བ་དང་ཐོགས་འགྲེལ་བཅས་ཐུགས་
འཛིན་གནང་། བཅའ་འབུད་བརྡུང་གསུམ། གར་ཐིག་དབྱངས་
གསུམ་སོགས་ཆོ་ག་ཕྱག་ལེན་རྣམས་ཀྱང་ཁོང་དུ་ཆུད་པར་མཛད།
ལྷ་རིས་ཀྱང་རྒྱ་བལ་བོད་སོགས་ཀྱི་ལེགས་ཆ་ཐམས་ཅད་ཕྱོགས་་་་་
གཅིག་ཏུ་བསྡུས་ནས་སྒར་བྲིས་ལ་ཁྱད་ཐོན་མཛད། ཡིག་རིགས་སྣ་
ཚོགས་དང་ཁྱད་པར་སློབ་དཔོན་སྒེག་པའི་རྡོ་རྗེའི་ཕྱག་བྲིས་ལཉྫའི་་
མཚན་བརྗོད་དང་བཛྷ་ལིས་བྲིས་བ་བརྟག་གཉིས་སོགས་ལ་ནན་་་་་
གྱིས་སྦྱངས་། གཏེར་ཆེན་དབོན་པོ་ཨོ་རྒྱན་ལྷུན་གྲུབ་མདུན་ཟུར་
མང་སྙན་བརྒྱུད་བདེ་མཆོག་ཚོགས་ལས་ཀྱི་གར་སྣ་སུམ་བརྒྱ་དྲུག་ཅུ་
གསང་གར་དང་བཅས་པ་ཕུལ་ཕྱིན་སྦྱངས། དགུ་གྲངས་དགུ་པར་
གསོལ་ངན་གསོལ་བས་བསྙུན་ཚབ་ཆེ་བར་བྱུང་། དེའི་རིང་དུ་
དཔའ་འབྱོར་དགོན་དུ་ཡོད་པའི་ཕྱག་དཔེ་རྣམས་ལེགས་པར་་་་་
གཟིགས་པས་གསུང་རབ་སྤྱིའི་གོ་བ་རགས་ཙམ་འཁྲུངས།
དགུང་གྲངས་བཅུ་གསུམ་པ་ཆུ་འབྲུག་（༡༧༡༢）ལོའི་ཟླ་
• 454 •



བ་ལྔ་པར་དབུས་སུ་ཐེངས་དང་པོར་བྱོན། ལོ་དེའི་ཆོ་འཕྲུལ་ཟླ་བའི་
ཚེས་བཅོ་ལྔར་ཞྭ་དམར་ཐམས་ཅད་མཁྱེན་པ་བརྒྱད་པ་དཔལ་ཆེན་་
ཆོས་ཀྱི་དོན་གྲུབ་མདུན་རབ་བྱུང་གི་སྡོམ་པ་བཞེས། མཚན་ཀརྨ་
བསྟན་པའི་ཉིན་བྱེད་གཙུག་ལག་ཆོས་ཀྱི་སྣང་བ་ཞེས་གསོལ། ཞྭ་
དམར་གྱི་ཅོད་པན་བཞེས་བཅུག་ཅིང་ཤིས་བརྗོད་ཀྱི་མེ་ཏོག་འཐོར།
རྗེ་གོང་མའི་གསེར་ཐམ་དང་སྐུ་ཆས་སོགས་ཆེ་འདོན་གྱི་གནང་སྐྱེས་
མང་དུ་ཐོབ། རྒྱལ་དབང་ཀརྨ་པ་བཅུ་གཉིས་པ་དང་ཞྭ་དམར་
བརྒྱད་པ་གཙོས་མཁས་གྲུབ་ཀྱི་བླ་མ་དུ་མ་ལ་རྒྱལ་བ་བཀའ་བརྒྱུད་་་་
པའི་ཟབ་ཆོས་ཀྱི་རིམ་པ་ཚང་ལ་མ་ནོར་བའི་གཞུང་ཅི་རིགས་པ་་་་
གསན་བསམ་གནང་། ཞྭ་དམར་རིན་པོ་ཆེའི་མདུན་དཀར་རྩིས་
དང་། སྐྱེས་ཚལ་དྲུང་རམས་བསོད་ནམས་རྣམ་རྒྱལ་མདུན་བསྡུས་
ཚད་ལེགས་པར་སྦྱངས། །
རྗེ་འདིས་ཞྭ་དམར་པོ་བཞེས་དོན་ཡང་རྒྱལ་མཆོག་དགུ་པ་
དབང་ཕྱུག་རྡོ་རྗེས་སི་ཏུ་ཆོས་ཀྱི་རྒྱལ་མཚན་ལ་དུས་གསུམ་རྒྱལ་བའི་
ཕྲིན་ལས་ཀརྨ་པའི་ཕྲིན་ལས་རབ་འབྱམས་འཛིན་པ་ལ་མངའ་་་་་
གསོལ་བའི་ཆེད་དུ་གནང་ཞིང་། དེ་ནས་བཟུང་ཞྭ་དམར་པོ་བཞེས་
པ་ཡིན། སི་ཏུ་གོང་མ་རྣམས་ལ་ཞྭ་ནག་རིགས་ལྔའི་དབྱིབས་ཅན་
ཡོད།
ཏྲེ་ཧོར་རིན་པོ་ཆེ་སོགས་རྙིང་མའི་མཁས་ཆེན་མང་པོ་་་་
• 455 •



རྙིང་མའི་ཆོས་བསྐོར་དུ་མ་གསན། ལྷ་ལྡན་གྱི་གཙུག་ལག་ཁང་
སོགས་དབུ་གཙང་གི་དགོན་གནས་རྟེན་གསུམ་རྣམས་མཇལ་ཏེ་ལོ་་་
གཉིས་ལྷག་ལ་སྡེ་དགེ་དཔལ་འབྱོར་དགོན་དུ་ཚུར་ཕེབས། དགུང་
ལོ་བཅུ་དགུ་པའི་དབྱར་ཐོག་དེར་ཚབ་ཚ་བླ་མའི་ཞུས་ངོར་ཤར་ཟླའི་
ཕྱོགས་སུ་བཏེག་ རིས་མེད་ཀྱི་དད་ལྡན་མང་པོ་ཆོས་དང་ཟང་
ཟིང་གིས་སྨིན་པར་མཛད།
དགུང་གྲངས་ཉེར་གཉིས་པ་ལྕགས་གླང་(༡༧༢༡）ལོའི་
ཟླ་བ་དྲུག་པ་ལ་མ་ཡུམ་བཅས་དབུས་སུ་ཐེངས་གཉིས་པར་ཕེབས།
དབུས་གཙང་གི་དགོན་གནས་དང་། རྒྱལ་དབང་ཞྭ་དམར་ནག་
ལྷན་རྒྱས་ཀྱི་ཞབས་པད་མཇལ། ཡབ་སྲས་ལྷན་རྒྱས་བལ་ཡུལ་རྟེན་
མཇལ་ཐེངས་དང་པོ་ཕེབས། བལ་ཡུལ་ཡམ་བུ་རྒྱལ་པོས་ཕོ་བྲང་དུ་
གདན་དྲངས། བསྙེན་བཀུར་བླ་ན་མེད་པར་མཛད། པཎྜི་ཏ། པྲ་
དྷུསྣ་དང་། བི ་བ་ཏི། ཀཱ་ལ་ནཱ་ཡ་ན། ཛ་ཡ་མངྒ་སོགས་ལ་སྒྲ་
དང་མངོན་བརྗོད། སྙན་ངག་སོགས་ཀྱི་བགྲོ་གླེང་མཛད། ཕན་ཚུན་
དོགས་གནད་མང་པོ་དཀྲོལ། སྔར་བོད་དུ་མ་འགྱུར་བའི་རྒྱ་གཞུང་
འགའ་ཞིག་མཇལ། སླར་བོད་དུ་ཕེབས། ཆུ་སྟག་（༡༧ ༢༢）ལོའི་
ཟླ་བ་བཅུ་གཅིག་པའི་ཚེས་གཉིས་ལ་མཚུར་མདོ་བོ་ལུང་གི་གཙུག་་་་
ལག་ཁང་དུ་ཞྭ་དམར་སྐུ་ཕྲེང་བརྒྱད་པ་དབང་ཆེན་ཆོས་ཀྱི་དོན་གྲུབ་
ཀྱིས་མཁན་སློབ་སྦྲགས་མ་དང་། རྗེ་བཙུན་ཏྲེ་ཧོར་རིན་པོ་ཆེ་བཞི་
• 456 •



པ་ཀརྨ་བསྟན་འཛིན་དར་རྒྱས་ཀྱིས་གསང་སྟོན། བུ་འབོར་དགེ་
སློང་ཀརྨ་རྒྱ་མཚོས་དུས་བགོ་བ། ཡངས་པ་ཅན་གྱི་དགེ་སློང་བརྟན་
མཁས་ལྡན་པ་ཀརྨ་ཤེས་རབ་དང་ཀརྨ་ཚེ་བརྟན་བཅས་ལྔ་ཚོགས་ཀྱི་
དབུས་སུ་བསྙེན་པར་རྫོགས། བསླབ་བྱ་ཕྲ་མོ་ཚུན་ལའང་སྐྱོན་མ་
བྱུང་བར་འདུལ་འཛིན་པ་ཀུན་གྱི་ཏོག་ལྟར་བྱུང་། བཀའ་བློན་ང་
ཕོད་རྡོ་རྗེ་རྒྱལ་པོའི་མཐུས་ཏཱ་ལའི་བདུན་པ་སྐལ་བཟང་རྒྱ་མཚོའི་་་
མདུན་ལམ་རིམ་གྱི་ཁྲིད་སོགས་དགེ་ལྡན་གྱི་ཆོས་སྐོར་གསན་པ་དང་
གསུང་གླེང་སྨར་བ་མཛད། ས་སྐྱའི་ཆོས་སྐོར་ཡང་མང་དག་གསན་
པ་སོགས་དབུས་ཕྱོགས་སུ་ལོ་བདུན་མ་ཟིན་ཙམ་དུ་གནས་མཇལ་་་
དང་གྲྭ་སྐོར་གནང་། དེར་ནང་དོན་རིག་པ་སོགས་རིག་པའི་གནས་
བཅུ་ཕྲག་དག་ལ་བགྲོ་གླེང་དང་འཆད་སྤེལ་རྒྱ་ཆེན་གནང་། སླར་
ཡང་གཞིས་དགོན་དུ་ཕེབས། །
དགུང་ལོ་སོ་ལྔ་པ་ཤིང་ཕོ་སྟག་（ ༡༧༣༤）ལོ་ལ་དབུས་སུ་
ཐེངས་གསུམ་པར་ཕེབས། བལ་ཡུལ་ཡུམ་བུ་རྒྱལ་པོས་བཀུར་བཟོས་
ཚད་མེད་ཀྱིས་གླང་ཆེན་རྒྱན་གྱིས་སྤྲས་ཏེ་བསུས། བྲམ་ཟེའི་པཎྜི་ཏ་
དང་ནང་པའི་པཎ་ཆེན་མང་པོ་ལ་བརྡ་སྤྲོད་རིག་པའི་སྐོར་དང་སྙན་
ངག མངོན་བརྗོད། རིགས་བྱེད་ཀྱི་གཏམ་རྒྱུད་སོགས་ཐུན་མོང་
གི་རིག་གནས་དང་ཐུན་མིན་སྡེ་སྣོད་སྐོར་ལ་བགྲོ་གླེང་མང་དུ་་་་
མཛད། ཀཱ་ཤིའི་པཎྜི་ཏ་ཛ་ཡ་མངྒས་ཁྱོད་བོད་ལ་དབུལ་ཕྱུག་གི་ཁྱད་
• 457 •



པར་ལས་མཁས་རྨོངས་ཀྱི་ཁྱད་པར་ཆེར་མེད་པ་ཚོར། འཕགས་
ཡུལ་ཡིན་ན་ཁྱོད་ལ་གདུགས་དཀར་པོ་བདུན་ཕུབ་དགོས་པ་འདུག་་
སོགས་མགོན་པོ་གང་གི་ཡོན་ཏན་ལ་བསྟོད་བསྔགས་ཚད་མེད་་་་་
མཛད།
བའིན།
དེ་ལྟར་པཎྜི་ཏ་རྣམས་དང་བགྲོ་གླེང་དུ་མ་གནང་བར་ཐུན་
མོང་དང་ཐུན་མིན་གྱི་རིག་པའི་གནས་ཐམས་ཅད་ལ་རྣམ་དཔྱོད་ཀྱི་
རྩལ་རྫོགས་པས་སྤོབས་པའི་གཏེར་ཆེན་བརྡོལ། གཞན་དྲིང་མི་
འཇོག་པའི་རིག་པའི་གནས་མཐའ་དག་ལ་རྣམ་དཔྱོད་ཕུལ་དུ་ཕྱིན།
གསུང་ཐམས་ཅད་ཀྱི་ཚིག་དོན་ཚང་མར་ནོར་འཁྲུལ་གྱི་ཆ་ཤས་ཙམ་
ཡང་མེད་ལ་ཚིག་ཉུང་དོན་འདུས་པ་ཤ་སྟག་ཡིན། །
མེ་རྟ་ལོར་གདན་ས་དཔལ་སྤུངས་གསར་འདེབས་ཀྱི་ཆེད་་
དུ་ས་དཔྱད་གཟིགས། སྐྱེས་རབས་དཔག་བསམ་འཁྲི་ཤིང་གི་སྐྱ་
རིས་གནང་། མེ་ལུག་(༡༧༢༧)ལོའི་ཟླ་བ་དང་པོ་དཔལ་སྤུངས་སུ་
བཏེག་ཟླ་བ་གསུམ་པའི་ཚེས་གཉིས་ལ་ས་སློང་གི་ཆོ་ག་མཛད། ཚེས་
བདུན་ལ་ལྷ་ཁང་གི་རྩིག་རྨང་བཏིང༌། ཧོར་ཟླ་བདུན་པའི་ནང་ཕལ་
ཆེར་གྲུབ། ས་བྱ་ལོའི་ཟླ་བ་བཞི་པའི་ཚེས་གསུམ་ལ་ཤིང་ཚོན་གྱི་
ཚག་པར་རྣམས་ཕྱག་བྲིས་གནང་། ཚེས་བདུན་ནས་ལྡེབས་བྲིས་ཀྱི་
སྐྱ་རིས་མཛད། ཁྱད་པར་རྟོགས་བརྗོད་དཔག་བསམ་འཁྲི་ཤིང་གི་
བཀོད་པ་རྒྱ་ཡི་སི་ཐང་ལྟར་གྱི་རི་མོ་ཚོན་མདངས་བཅད་རྣམས་རྒྱའི་
• 458



ལུགས་དང་ཁང་བཟང་དང་ཆ་ལུགས་སོགས་རྒྱ་བལ་གྱི་ཡུལ་ཉམས་་་
སོགས་ཀྱི་ལེགས་ཆ་ཐམས་ཅད་བསྡུས་ཏེ་རྨད་དུ་བྱུང་བའི་ཞལ་ཐང་
སུམ་ཅུ་ཁ་ལྷག་དང་ལྡེར་བཟོ་དང་བརྐོས། སྐུ་སོགས་ཀྱི་ལག་རྩལ་
མང་ དུ་ སྤེལ་བར་ལྗོངས་ འདིར་བཟོ་རིག་ གི་ བསྟན་ པ་ གཞིར་་་་་
བཞེངས་སུ་བསླངས། རབ་བྱུང་བཅུ་གཉིས་པའི་ས་བྱ་
（༡༧༢༩）ལོར་ཞབས་དྲུང་ཚེ་རིང་དབང་རྒྱལ་གྱིས་བསྐུལ་མ་་་་་
འོག་སུམ་རྟགས་འགྲེལ་ཆེན་རྩོམ་འགོ་ཚུགས། བོད་ཀྱི་བརྡ་སྤྲོད་
རིག་པའི་དཀའ་གནས་མང་པོ་གསར་འགྲེལ་མཛད།
ལྕགས་ཕག་ལོར་སྡེ་དགེའི་ས་དབང་ཆོས་རྒྱལ་བསྟན་པ་ཚེ་
རིང་ནས་པར་དུ་བསྒྲུབས་པའི་རྒྱལ་བའི་བཀའ་འགྱུར་ཞུ་དག་་་་་་
གནང། དབུས་གཙང་ཁམས་གསུམ་གྱི་སྨྱུག་ཐོག་པ་བཞི་བཅུ་ཁ་
ལྷག་བསྡུས། ཡིག་གཟུགས་ཀྱི་ལེགས་ཆ་གཅིག་ཏུ་བསྡུས་ཏེ་སྡེབ་
བྲིས་ཀྱི་སྲོལ་བཙུགས། ཆུ་གླང་ལོར་(༡༧༣༣)བཀའ་འགྱུར་དཀར་
ཆག་བཀྲ་ཤིས་རྟགས་བརྒྱད་ཀྱི་གྲངས་དང་མཉམ་པའི་ལེའུ་ཅན་་་་་
མཛད། ད་ལྟ་སྡེ་དགེའི་པར་ཁང་དུ་ལེའུ་ལྔ་ལས་བཞུགས་མེད།
མདོར་ན་དབུས་གཙང་ཁམས་གསུམ་གྱི་རིས་མེད་མཁས་་་
དབང་གི་ཡོངས་འཛིན་བཅུ་ཕྲག་ལྔ་ལྷག་བསྟེན། སྒྲ་ཚད་བཟོ་གསོ་
ཡན་ལག་དང་བཅས་པའི་ཐུན་མོང་རིག་གནས་དང་ནང་རིག་སྐོར་་་
• 459 •



དབུ་ཕར་འདུལ་མཛོད་སོགས་མདོ་ཕྱོགས་དང་བདེ་དགྱེས་གསང་་་་
གསུམ་སོགས་སྔགས་ཀྱི་རྒྱུད་སྡེ་ཆེན་པོ་བཞི་དང་ཁྱད་པར་ཟབ་མོ་ནཱ་
རོ་ཆོས་དྲུག་གི་གདམས་པ་སོགས་ལ་གསན་བསམ་སྒོམ་པ་མཐར་་་་་
ཕྱིན་སྒོ་ནས་ཐུགས་ཀྱི་དཔལ་བེའུར་ཡོངས་སུ་གཏམས། མཁས་པའི་
ཡང་རྩེར་སོན། དབུས་སུ་ཐེངས་ལྔ་དང་བལ་ཡུལ་དུ་ཐེངས་གཉིས།
ཡུན་ནན་འཇང་། རྒྱལ་རོང་གི་རྒྱལ་ཁག་སོགས་མདོ་སྟོད་མདོ་སྨད་
ཀུན་ཏུ་ཞབས་ཀྱིས་བཅག རིས་མེད་ཀྱི་བླ་སྤྲུལ་དང་སྡེ་འབངས་
ཡོངས་ལ་ཇི་ལྟར་འཚམས་པའི་དབང་ལུང་མན་ངག་རབ་བྱུང་
བསྙེན་རྫོགས་ཀྱི་སྡོམ་པ་སོགས་ཀྱི་བཀའ་དྲིན་བསྩལ། རང་ཉིད་
ཀྱིས་ཇི་ལྟར་རྟོགས་་པའི་ཤེས་བྱ་མ་ལུས་པ་བལ་ཡུལ་དང་གངས་་་་་
ཅན་ལྗོངས་ཀྱི་ཡུལ་གྲུ་ཀུན་ཏུ་འཆད་སྤེལ་གནང་བས་བསྐལ་པའི་་་་
མཐར་ཡང་མི་ནུབ་པའི་རྒྱལ་མཚན་བཙུགས། དཔལ་སྤུངས་སོགས་
འཆད་ཉན་སྒོམ་སྒྲུབ་ཀྱི་གནས་གཞི་དུ་མ་གསར་སྐྲུན་དང་ཉམས་པ་
སླར་གསོ་མཛད། དགེ་ཚུལ་སློང་སྟོང་ཕྲག་ལྔ་ཉེ་བར་བསྒྲུབས། སྡེ་
དགེ་རྒྱལ་པོ་དང་འཇང་རྒྱལ་པོ་སོགས་ལ་ལུགས་གཉིས་ཀྱི་བསླབ་བྱ་
གནང་སྟེ་ཡུལ་གྲུ་ཀུན་ལ་ཕན་བདེའི་གཞི་ཐེངས་པར་མཛད། །
རབ་བྱུང་བཅུ་གསུམ་པའི་ཤིང་ཕོ་རྟ་( ༡༧༧༤)ལོར་རྒྱལ་
རོང་དང་རྒྱ་ནག་གི་འཁྲུགས་པ་བསྡུམ་པའི་ཆེད་རྒྱ་ནག་གོང་མའི་
གདན་ཞུས་ལྟར་ཟླ་བ་གཉིས་པའི་ཚེས་ལྔ་ནས་རིམ་པར་དཔལ་་་་་་
• 460 •



སྤུངས་ནས་བཏེག་སྟེ་ཟླ་བ་དེ་ཡི་ཚེས་བཅོ་བརྒྱད་ལ་དཀར་མཛེས་སུ་
ཕེབས། བད་མཁྲིས་ཀྱི་སྙུན་གཞི་བྱུང་བས་དཀར་མཛེས་རྫོང་གི་ས་
ཆ་ཀླུ་གང་ཐང་དུ་དགུང་ལོ་བདུན་ཅུ་དོན་དྲུག་ཏུ་ཕེབས་པ་ཤིང་རྟ་་
ལོའི་ཟླ་བ་གཉིས་པའི་ཚེས་ཉེར་བཞིའི་མཚན་མོར་དགོངས་པ་ཆོས་་
དབྱིངས་སུ་མནལ་ལོ།།
རྗེ་འདིའི་སློབ་མ་གཙོ་བོ་ཀརྨ་པ་བདུད་འདུལ་རྡོ་རྗེ། ཞྭ་
དམར་ཆོས་གྲུབ་རྒྱ་མཚོ། ཀཿཐོག་རིག་འཛིན་ཚེ་དབང་ནོར་བུ།
བོད་བཀའ་བློན་ཞབས་དྲུང་ཚེ་རིང་དབང་རྒྱལ་སོགས་ཆེ་དགུ་ཀུན་་
གྱིས་གཙུག་གིས་གཏུགས་ཤིང་སྐབས་དེར་ཐུན་མོང་གི་རིག་པའི་་་་་་
གནས་དང་ཁྱད་པར་བརྡ་སྤྲོད་དང་སྨན་རྩིས་ལྷ་རིས་བཅས་ལ་་་་་
མཁས་པ་ཕལ་ཆེ་བ་ཁོང་གི་སློབ་མར་མ་གྱུར་པ་མེད། །
ཁོང་ནི་མི་རིགས་གཞན་དག་གི་རིག་གནས་སྦྱོང་བར་ཧ་་་
ཅང་སྤྲོ་བ་ཞིག་ཡིན་ཏེ་བོད་ལ་སྔར་མེད་པའི་རྒྱ་གར་གྱི་གཞུང་དང་་་་
རྒྱ་ནག་གི་སྨན་དང་ལྷ་རིས་བཅས་ཀྱི་གཞུང་གསར་བསྒྱུར་མང་དུ་་་
མཛད། ཁོང་གི་གསུང་འབུམ་དཔལ་སྤུངས་པར་མ་པོད་བཅུ་བཞི་
ཡོད་པའི་ལྔ་ཆ་བཞི་ཙམ་ཚང་མ་ཐུན་མོང་རིག་གནས་སྐོར་ཤ་སྟག་་་་
ཡིན་ནོ། །
• 461 •



སུམ་པ་ཡེ་ཤེས་དཔལ་འབྱོར་གྱི་
རྣམ་ཐར་མདོར་བསྡུས།
སུམ་པ་ཡེ་ཤེས་དཔལ་འབྱོར་ནི་མཚོ་སྔོན་པོའི་ལྷོ་ནུབ་རྨ་
ཆུའི་འགྲམ་སྔར་ཨོ་རོད་སོག་པོ་གཡས་རུས་ཐོག་མར་དབང་བསྒྱུར་་
བའི་ཡུལ་ཐོ་ལི་ཞེས་པར་རྗེའུ་དཔོན་གྱི་རིགས་སུ་བྱོན་པའི་ཡབ་རྡོ་་་
རྗེ་བཀྲ་ཤིས་དང་། ཡུམ་ཇུའུན་གྷར་པ་བཀྲ་ཤིས་མཚོ་གཉིས་ལ་སྲས་
ལྕམ་སྲིང་བདུན་འཁྲུངས་པའི་བཞི་པ་སྟེ་རབ་བྱུང་བཅུ་གཉིས་པའི་་
ཤིང་སྤྲེལ་（༡༧༠༤)ལོའི་ཟླ་བ་བརྒྱད་པའི་ཚེས་བཅོ་ལྔའི་སྔ་འདྲོ་
ཉི་ཤར་གྱི་དུས་སུ་སྐུ་བལྟམས། དགུང་ལོ་གསུམ་ཙམ་སླེབས་དུས་
ཡབ་ ཀྱིས་ པཎ་ ཆེན་ གསོལ་ འདེབས《དགེ་ ལེགས་ ཡོན་ ཏན་་་་་་
མ་》བསླབས། མེ་ཕག་ （༡༧༠༧）ལོར་སོག་པོ་ཆེ་ཧོར་དགེ་སློང་
ཞེས་པར་དགེ་རྒན་བསྟེན་ནས་ལོ་གཉིས་ཀྱི་རིང་ཀློག་བསླབས་ཤིང་་
ཆོས་སྤྱོད་རྣམས་སྦྱངས། དགུང་ལོ་བདུན་པ་ལྕགས་སྟག་
（༡༧ ༡༠)ལོར་འཇམ་བཞད་སྐུ་ཕྲེང་དང་པོ་ངག་དབང་བརྩོན་་་་་་
འགྲུས་ནས་སུམ་པ་གོང་མའི་སྐུ་སྐྱེ་ཡིན་པར་ངོས་འཛིན་གནང་།
• 462 •



དེ་ནས་འཇམ་བཞད་ཀྱི་བཀའ་བཞིན་སྡེ་དཔོན་དང་ཡབ་་
ཡུམ་གྱིས་ཐར་ཤུལ་ཆོས་སྐྱོང་རྒྱ་མཚོའི་སྐུ་མདུན་བསྐྱལ། དེ་ལ་
ཡོངས་རྫོགས་དགེ་བསྙེན་གྱི་སྡོམ་པ་དང་བར་མ་རབ་བྱུང་གི་སྡོམ་པ་
མནོས། མཚན་བློ་བཟང་ཆོས་སྐྱོང་ཞེས་གསོལ། མི་རིང་བར་ཕ་
ཡུལ་དུ་ཕྱིར་ཕེབས། ལྕགས་ཡོས་（ ༡༧ ༡༡）ལོར་སྐུ་འབུམ་དུ་ཆོས་
མཇལ་ཕེབས། ཆུ་འབྲུག་（༡༧༡༢）ལོའི་ཟླ་བ་གསུམ་པའི་ཚེས་
བརྒྱད་ལ་དགོན་ལུང་གིས་སུམ་པ་བླ་བྲང་དུ་གདན་དྲངས། དགོན་
ལུང་བྱམས་པ་གླིང་ནི་རྒྱལ་དབང་བཞི་པ་ཡོན་ཏན་རྒྱ་མཚོའི་བཀའ་
བཞིན་རྒྱལ་སྲས་དོན་ཡོད་ཆོས་ཀྱི་རྒྱ་མཚོས་རབ་བྱུང་བཅུ་པའི་ཤིང་
འབྲུག་( ༡༦༠༤)ལོའི་ཟླ་བ་གསུམ་པའི་ནང་བཏབ་པ་རེད།
གནས་དེར་སྔར་ཀརྨ་པ་རོལ་པའི་རྡོ་རྗེ་ཡུན་རིང་བཞུགས་ལ། སྦས་
ཡུལ་དཀར་པོའི་ལྗོངས་སུ་རྒྱ་གར་གྲུབ་ཆེན་བརྒྱད་ཅུའི་སྒྲུབ་ཕུག་་་་
ཀྱང་མཇལ་དུ་ཡོད་ཅིང་། དགོན་འདི་མཚོ་སྔོན་པོའི་བྱང་གི་ཕྱོགས་
སུ་ཡོད། །
སློབ་ཆུང་བ་ངག་དབང་བསྟན་འཛིན་དང་བློ་གྲོས་རྒྱ་མཚོ་
རྣམ་གཉིས་ཀྱི་མདུན་ལ་རིག་ལམ་ཆེ་འབྲིང་ཆུང་གསུམ་དང་འདུལ་
བ་མངོན་པ་གོང་འོག ཕར་ཕྱིན་བཅས་ལ་སྦྱོང་བརྩོན་མཐར་ཕྱིན་
མཛད།
ཆོས་བཟང་རིན་ཆེན་མདུན་ལམ་རིམ་གྱི་ཁྲིད་དང་སྨོན་་་་་
• 463 •



སེམས་ཀྱི་སྡོམ་པ་ཞུས། ལྕང་སྐྱ་ངག་དབང་ཆོས་ལྡན་གྱིས་པེ་ཅིན་ཕོ་
བྲང་ནས་གོས་བེར་དང་ཞྭ་སྣེ་རིང་བསླབ་བྱ་བཅས་འབྱོར། ཤིང་
ལུག་(༡༧༡༥）ལོར་གྲིབ་ནད་ཀྱིས་ཟླ་བ་ཕྱེད་གཉིས་ཙམ་བསྙུངས།
མེ་སྤྲེལ་（༡༧ ༡༦）ལོའི་ཟླ་བ་དྲུག་པའི་ཚེས་བརྒྱད་ལ་སློབ་དཔོན་
ཆོས་བཟང་མདུན་དགེ་ཚུལ་གྱི་སྡོམ་པ་བཞེས། རབ་འབྱམས་པ་རྒྱ་
ཏིག་བློ་བཟང་དོན་གྲུབ་དང་འདན་མ་དཀའ་བཅུ་མགོ་ཁྲ་ཆོས་་་་་་
གཉིས་ཀྱིས་དབུས་གཙང་དུ་སློབ་གཉེར་འགྲོ་དགོས་པའི་བསྐུལ་མ་་་
བྱས་པ་བཞིན་ཕེབས་མོས་སྐོམ་པ་ཆུ་འདོད་ལྟར་བྱུང་ཡང་སུམ་པ་་་
ཆོས་རྗེ་ཁུ་དབོན་གྱིས་རེ་ཞིག་བཀག་
ཆུ་ཡོས་（༡༧༢༣）ལོར་དགུང་ལོ་ཉི་ཤུར་དཔའ་རིན་ངག་
དབང་བཀྲ་ཤིས་མདུན་དགེ་འདུན་བརྒྱ་ཕྲག་བདུན་ལྷག་དང་ལྷན་་་་
དུ་རྒྱུད་སྡེའི་བཞིའི་དབང་ཁྲིད་གསན། དེ་ནས་རིམ་པར་མཚོ་སྔོན་
དུ་བཏེག མཚོ་སྔོན་སྟོད་ཕྱོགས་ཀྱི་དཔོན་རྣམས་ནང་འཁྲུགས་
ཡོད་པའི་རྐྱེན་གྱིས་དཔོན་བློ་བཟང་བསྟན་འཛིན་གྱིས་མི་སྣ་བཏང་་
སྟེ་སོ་ལོ་མོའི་བར་དུ་བསྐྱལ། དེ་ནས་སྔོན་བཙུན་པ་ལྔ་ཁྲི་ལྔ་སྟོང་
འདུས་པར་གྲགས་པའི་འབྲི་གུང་གདན་ས་མཐིལ་མཇལ། ཧོར་ཟླ་
བཅུ་གཅིག་པའི་ཚེས་བརྒྱད་ལ་བཀྲ་ཤིས་ལྷུན་པོར་པཎ་ཆེན་རིན་པོ་
ཆེ་མཇལ་དུ་ཕེབས། ཟླ་བ་དེའི་ཚེས་བཅུ་གཅིག་པར་པཎ་ཆེན་བློ་
བཟང་ཡེ་ཤེས་ཀྱིས་མཁན་སློབ་སྦྲགས་མ་གནང་ཞིང་གསང་སྟོན་ཁ་་
• 464 •



སྐོང་། དུས་བགོ་བ་སོགས་གྲངས་ཚང་བའི་དབུས་སུ་བསྙེན་པར་
རྫོགས། མཚན་ཡེ་ཤེས་དཔལ་འབྱོར་ཞེས་གསོལ། ལྷ་ལྡན་སྤྲུལ་པའི་
གཙུག་ལག་ཁང་དང་རྒྱལ་བ་སྐལ་བཟང་རྒྱ་མཚོ་སོགས་མཇལ། ར་
སྟོད་དུ་རྟགས་རིགས་བློར་འཛིན་མཛད། དཔལ་ལྡན་འབྲལ་སྤུངས་
སུ་གྲྭ་ཚང་བཞི་ཡོད་པ་ལས་སྒོ་མང་གྲྭ་ཚང་གི་བསམ་བློ་ཁམས་ཚན་
ལ་ཞུགས་། གྲྭ་ཚང་གིས་ཆོས་མཛད་བརྐོས། མོག་ཅ་འཇམ་
དབྱངས་རྒྱ་མཚོ་བསྟེན་ནས་རིག་པའི་གནས་ཀྱི་གཙོ་བོ་གཞུ་་་་
ལུགས་ཆེན་པོ་རྣམས་ལ་སློབ་གཉེར་གནང་། རྒྱུད་སྨད་སློབ་དཔོན་
བྱ་ཁྱུང་བ་ནོ་མོན་ཧན་གྱིས་སེ་རའི་དགེ་བཤེས་དུ་མ་དང་མཉམ་དུ་
ཡོད་པ་ལ་བྷོ་དྷི་ཙེའི་ཕྱག་ཕྲེང་བཞི་ཁུག་མཛད་ནས་སུམ་པའི་དབུ་་་
ལ་ཕྱག་འབེབས་གནང་། དྲང་ངེས་རྣམ་འབྱེད་ཡང་དག་མཐའི་
སེམས་བསྐྱེད་ཀྱང་བགྲོ་གླེང་རིམ་པར་གནང་ཡང་ཁས་ལེན་མ་ཤོར་་
བས་ཐུགས་དགྱེས། གྲལ་མགོར་བཞག་ནས་གསོལ་ཞལ་ཞོས་བཀང་
བ་གནང་སྟེ་ཕོར་བ་དེའི་ནང་དུ་འཐུང་། ད་ཕྱིན་ཆད་ང་རྒྱལ་མ་
བྱེད་གསུངས། མེ་ལུག་(༡༧༢༧)ལོར་དབྱར་ཆོས་སྐབས་སུ་འབྲས་
སྤུངས་སྤྱིའི་ཆོས་སུ་རྡོ་བཅལ་ཆེན་མོར་དྲང་ངེས་དབུ་མའི་ཐལ་ཟློག་
གི་ཚོགས་ལངས་བྱས། དཔལ་ལྡན་རྒྱུད་སྨད་གྲྭ་ཚང་དུ་བཞུགས་
མོས་བྱུང་ཡང་ཞབས་ཕྱི་པས་བར་ཆད་ཀྱིས་ཕེབས་མ་ཐུབ། སླར་
ཡང་ཞབས་ཕྱི་པས་སུམ་པ་ཁུ་དབོན་དང་ཁོང་གཉིས་པར་མི་རིགས་
• 465 •



པ་མང་དུ་བྱས་ཀྱང་སྡིག་པ་དག་པའི་མཐུན་རྐྱེན་དུ་གྱུར། དེ་ལ་
ཞོན་རྟ་གོན་པ་ལམ་ཆས་བྱིན་ནས་བརྫངས།
དེ་ནས་བཟུང་འཚོ་བའི་མཐུན་རྐྱེན་ཧ་ཅང་དཀོན་པོ་་་་
གྱུར། ཉིན་མཚན་རྒྱུན་འཁྱོངས་ཀྱིས་སྐྱོ་ངལ་མེད་པར་སློབ་གཉེར་
ཤ་སྟག་གནང་། ལྕང་སྐྱ་ངག་དབང་ཆོས་ལྡན་ལ་བདེ་མཆོག་ལུ་ཧི་
པ་དང་དྲིལ་བུ་པ་ཀུན་རིག་བཅས་ཀྱི་དབང་གསན། ཤར་རྩེ་མཁན་
ཆེན་ནམ་མཁའ་བཟང་པོ་ལ་ལམ་རིམ་ཆེན་མོའི་ཁྲིད་དང་བདེ་ལམ་
ཉམས་ཁྲིད་སེམས་བསྐྱེད་འབོགས་ཆོ་གསང་འདུས་འགྲེལ་པ་བཞི་་་
སྦྲགས་ཀྱི་བཤད་པ་དུ་མ་དང་། བཀའ་འགྱུར་བ་དམ་ཆོས་རིན་ཆེན་
ལ་རྗེའི་གསུང་འབུམ་གྱི་ལུང་དང་མངའ་རིས་པ་བློ་བཟང་ཡར་་་་
འཕེལ་ལ་བ་རི་བརྒྱ་རྩ་མགོན་ཆེན་བཅུ་གསུམ་སོགས་ཀྱི་རྗེས་གནང་
དང་། པྲ་ཏི་རིན་ཆེན་དོན་གྲུབ་དང་དེའི་སློབ་མ་སྨོན་ལམ་ལྷུན་
གྲུབ་ལ་དབྱངས་ཅན་སྒྲ་མདོ་དང་སྐུ་འབུམ་བསོད་ནམས་རྒྱལ་་་་་
མཚན་ལ་སུམ་རྟགས་ཀྱི་ཁྲིད། རྒྱུད་སྨད་སློབ་དཔོན་པ་ཙ་གྲགས་པ་
ལྷུན་གྲུབ་ལ་ལཉྫ་ཝརྟུ་མཆོད་རྟེན་ཐིག་རྩ་གཟབ་གཤར་འབྲི་ཚུལ་་་་་
སོགས་ལེགས་པར་སྦྱངས། སོག་པོ་རབ་འབྱམས་པ་ངག་དབང་རྒྱ་
མཚོ་ལ་ལྔ་བསྡུས་སོགས་དང་འབྲས་སྤུངས་སྨན་རམས་པ་ལ་ན་་་་་
རྩིས་བཅས་གསན།
དགུང་ལོ་ཉེར་ལྔར་ཕེབས་པ་ན་གྲོགས་གཉིས་དང་བཅས་་
• 466 •



ལྡོམ་བུ་པའི་སྤྱོད་པས་བསམ་ཡས། ཟངས་རི་མཁར་དམར། དྭགས་
ལ་སྒོམ་པོ། དེ་ཝི་ཀོ་ཊིའི་སོགས་ལ་གནས་མཇལ་དུ་བྱོན། སླར་ཡང་
འབྲས་སྤུངས་སུ་བྱོན་ཚེ་བཀའ་བློན་ཚོས་ཕོ་ལྷ་ཐའི་ཇིའི་སྟེང་དུ་་་་
དམོད་བཟློག་བྱེད་པ་དང་ཐུག གཙང་དང་ལ་དྭགས་མངའ་རིས་
པའི་དམག་ལྷ་སར་ཉེ་བར་བྱུང་བས། བཀའ་བློན་ཚོས་སེར་འབྲས་
ཀྱི་གྲྭ་པ་རྣམས་དམག་ལ་འགྲོ་དགོས་ཞེས་བཀའ་བྱུང་། ཧ་ཅང་ཛ་
དྲག་ཆེ་བའི་དུས་དེར་ཁོང་གིས་སྐུ་སྲོག་ལ་མ་ལྟོས་པར། ངེད་གྲྭ་པ་
རྣམས་ཤུལ་ལམ་རིང་མོ་ནས་བརྒྱུད་དེ་རྒྱལ་བ་ཡབ་སྲས་ཞལ་མཇལ་
གསུང་ཐོས་དང་སློབ་གཉེར་དཔྱིས་ཕྱིན་པ་བྱས་ནས་བསླབ་སྡོམ་་་་་
བསྲུང་བ་ལས་གཡུལ་འགྱེད་པ་ལྟ་ཞོག་སྲིན་བུ་ཕྲ་མོ་ཚུན་ལའང་སྲོག་
གཅོད་བསམ་པ་མེད། འོན་ཀྱང་གོང་ས་ཐམས་ཅད་མཁྱེན་པའི་
ཞབས་ཏོག་དང་གྲྭ་པའི་ལ་རྒྱར་མི་གནོད་པ་ཞིག་ངེས་པར་ཡོད་ན་་་་
དམག་དཔོན་ལ་ང་རང་འགྲོ་ཆོག་ཞེས་ཁས་བླངས། གཏམ་དེས་
སེར་དམག་འགྲོ་རྒྱུ་དེ་བཤོལ་ཐུབ་འདུག ཡིན་ནའང་ལོག་སེམས་
འཆང་བའི་མི་རྣམས་ཀྱིས་ཁོང་ལ་དུག་དྲངས་པས་སྙུང་གཞི་དྲག་པོ་
བྱུང་། ཝ་ཤུལ་སྨན་པ་བློ་བཟང་དགའ་བ་ཞེས་པར་བསྟེན་ནས་རིམ་
གྱིས་དུག་ནད་ལས་གྲོལ།
མི་དབང་ཕོ་ལྷ་ཐའི་ཇིའི་ནས་བདག་རྐྱེན་དུ་ཁོང་འབྲས་་་་
ཡུལ་སྐྱིད་ཚལ་དགོན་མཁན་པོ་བསྐོས་ནས་བཀའ་ཤོག་དང་ཐམ་ཀ་་
• 467 •



གནང་། འབྲས་ཡུལ་སྐྱིད་ཚལ་དགོན་དུ་ལོ་གཉིས་ཙམ་བཞུགས་
ནས་ཕོ་ལྷ་མི་དབང་ལ་མཁན་པོའི་དགོངས་པ་ཞུས། དགོན་ལུང་དུ་
དཔེ་ཆ་པོ་ཏི་བཅུ་ཕྲག་ལྔ་ལྷག་དང་གྱོན་པ་ཅ་ལག་རྟེན་གསུམ་ཞལ་་
འབག་སོགས་རྫོང་བདའ་གནང་། དེ་ལྟར་དབུས་གཙང་དུ་ཕྱིན་
པའི་འདུན་མ་ལེགས་པར་གྲུབ་ནས་ལྕགས་ཕག་( ༡༧༣༡) ལོའི་ཟླ་
བ་གཉིས་པར་རྩ་བའི་ཡོངས་འཛིན་མཁན་ཆེན་ནམ་མཁའ་བཟང་་་་
པོ་དང་རྒྱུད་པ་སློབ་དཔོན་ཞྭ་དམར་ཤེས་རབ་རྒྱ་མཚོ་སོགས་ལ་ཐོན་
ཕྱག་དང་འདི་ཕྱིའི་སྐྱབས་འཇུག་ཞུས་ཏེ་གྲོགས་མི་བཅུ་བདུན་དང་་་
ལྷན་དུ་ཞབས་རྐྱང་དུ་བྱོན། རྟ་བསུ་ནང་བསུ་སྟོན་གྱི་རིམ་པ་དུ་
མས་སྡུན་བསུས་ཏེ་ཟླ་བ་བརྒྱད་པའི་ཚེས་བརྒྱད་ལ་དགོན་ལུང་དུ་་་
ཕེབས། དེར་ལམ་རིམ་ཆེན་མོའི་བཀའ་ཆོས་གསུངས་པ་དང་ལ་མོ་
དགོན་དུ་ཉིན་གསུམ་ལ་དམ་བཅའ་བཞག མཆོག་སྤྲུལ་བསྟན་
པའི་ཉི་མ་ལ་བཀའ་གདམས་ཐིག་ལེ་བཅུ་དྲུག་སོགས་ཀྱི་དབང་་་་་་
ཕུལ། སློབ་དཔོན་སྨོན་ལམ་དཔལ་འབྱོར་ལ་གསང་འདུས་སོགས་
དབང་དུ་མ་ཞུས། དངོས་པོ་ཡོད་དགུ་བླ་མ་རྗེའི་ཞབས་ཏོག་ཏུ་
ཕུལ། དེ་ནས་སྐུ་ཡུལ་དུ་ཕེབས་ཏེ་རྒན་གཞོན་ཐམས་ཅད་དགའ་
མགུ་ལོངས་སུ་སྤྱོད་པར་བྱས་ཏེ་སླར་ཡང་དགོན་ལུང་རི་ཁྲོད་དུ་ཕྱིར་
ཕེབས། དགའ་ལྡན་རིན་ཆེན་གླིང་དུ་སེར་སྐྱ་ལྔ་བརྒྱ་ལྷག་ལ་སྟ་གོན་
དང་བཅས་པའི་མི་དྲ་བརྒྱ་རྩའི་དབང་བསྩལ། དཔའ་རིའི་བཀྲ་
• 468 •



ཤིས་ཆོས་གླིང་བས་གདན་ཞུས་ལྟར་མགོན་པོ་ཕྱག་དྲུག་པའི་ཞལ་་་་
ཐང་བྲིས། ཕྱི་ནང་གསང་བའི་རྟེན་ཚུལ་མཐུན་བསྒྲུབས། སྔགས་
རམས་པ་སློབ་དཔོན་འབྱུང་གནས་ལ་སྐུ་ལྔའི་གཏོར་ཆོག་ ཚེ་
དཔག་ལྷ་དགུའི་དབང་། གཅོད་དབང་ནམ་མཁར་སྒོ་འབྱེད་སོགས་
དུ་མ་ཞུས་གཅོད་ཀྱི་ཆོ་ག་བྲིས། ཆོས་རྒྱལ་གྱི་གཏོར་ཆེན་འཛུགས་
ཕྱག་ལེན་དང་གར་འཆམ་བཅས་ཞ་ལུ་པའི་རྩ་ཚིག་ལྟར་གས་་་་
འཛུགས་གནང་། སྐུ་འབུམ་པ་ཤེས་རབ་ཆོས་འབྱོར་དང་སྐུ་འབུམ་
རྒྱུད་པའི་མཁན་པོ་བློ་བཟང་ཀུན་དགའ་སོགས་ལ་ས་སྐྱའི་གསེར་་་་་
ཆོས་སྐོར་དང་གསང་འདུས་རྫོགས་རིམ་བློ་སྦྱོང་དོན་བདུན་མ་་་་་
སོགས་གསན། སྐུ་འབུམ་ཁྲི་པ་དགེ་འདུན་དོན་གྲུབ་ལ་དཔལ་དུས་
ཀྱི་འཁོར་ལོའི་དབང་ཞུས། སེར་ལུང་དགོན་པའི་གཡས་ངོས་སུ་རི་
ཁྲོད་དགའ་ལྡན་ཆོས་རྫོང་བཏབ། སེར་ལུང་དགོན་དང་ཧོར་བོད་
རྒྱ་གསུམ་གྱི་ཡོན་བདག་རྣམས་ལ། རྡོ་རྗེ་ཕྲེང་བའི་དབང་བསྐུར་
མཛད། བཀྲ་ཤིས་ཆོས་ལུང་དང་སེར་ལུང་གཉིས་ཀྱི་ཁྲི་པའི་
དགོངས་པ་ཞུས། ཁོང་དགུང་ལོ་སོ་གསུམ་ལོན་པ་འབྲུག་ལོར་རྒྱ་
ནག་རྒྱལ་པོ་ཆེན་ལུང་གི་གདན་ཞུའི་གསེར་ཡིག་པ་འབྱོར། མེ་སྦྲུལ་
（༡༧ ༣༧)ལོའི་ཟླ་བ་དང་པོའི་ཡར་ཚེས་ལ་བླ་མ་ལྔ་དང་གྲྭ་པ་ཉེར་
ལྔ་བཅས་དཔོན་གཡོག་སོ་གཅིག་པེ་ཅིན་དུ་ཕེབས། རྒྱལ་པོ་ཆེན་
• 469 •



ལུང་ལྕང་སྐྱ་རིན་པོ་ཆེ། དགའ་ལྡན་གསེར་ཁྲིའི་སྤྲུལ་སྐུ་རྣམས་
མཇལ་ཁ་ཞུས། ས་རྟ་（༡༧༣༨）ལོའི་དཔྱིད་ཀ་ཞབས་མི་བདེ་བ་
བྱུང་ནས་དགོངས་པ་ཞུས། ལམ་དུ་རླུང་ལྷགས་ཀྱིས་མནར་བས་
གདོང་དང་ལག་པ་ནག་པོར་སོང་བ་ཝང་གི་མས་མཁྱེན་ནས་ཁྱོད་ལ་
བྲོ་ནད་ཆེན་པོས་ཟིན་འདུག གནས་སྐབས་རང་ཡུལ་ལོག་ཆོག་
ཞེས་བཀའ་ཐོབ། པེ་ཅིང་ནས་ཐོན་རྗེས་ས་འགུལ་ཆེན་པོ་བྱུང་ནས་
ཉིང་ཤ་མཁར་ཞིག ས་ལུག་（༡༧ ༣༩）ལོའི་ཟླ་བ་གཉིས་པའི་
ཚེས་གསུམ་ཉིན་དགོན་ལུང་དུ་འབྱོར།
ལྕགས་སྤྲེལ་（ ༡༧༤༠)ལོའི་སྨྱན་ཟླའི་ནང་ཁོང་གིས་སྦྱིན་
བདག་མཛད་ནས་མཆོད་རྟེན་གསེར་རྩི་ཅན་ཁྲུ་གསུམ་པ་དང་་་་་་
དགོན་ལུང་རི་ཁྲོད་དང་ཞྭ་ཁོག་གི་བདེ་སྐྱིད་སྒྲུབ་སྡེ་གཉིས་ཀྱི་འདུ་་
ཁང་དང་ལྷ་ཁང་དགའ་ལྡན་རྩེ་བཞེངས། མར་ཚང་གི་ལྷ་ཁང་
སོགས་ཞིག་གསོས་གནང་། སླར་ཡང་བཀྲ་ཤིས་ཆོས་ལུང་དང་སེར་
ལུང་དགོན་གྱི་ཁྲི་པ་བྱས། དགོན་ལུང་གི་འདུ་ཁང་ཞིག་གསོ་དང་། །
རྒྱལ་བ་བྱམས་པའི་སྐུ་སྨན་འཇིམ་གྱི་འབུར་བཟོ་ཆེན་པོ་དང་མཆོད་
རྟེན་འདོམས་བཅུ་གསུམ་པར་རབ་གནས་བཅས་ལེགས་པར་གྲུབ།
ཐུའུ་ཀྭན་སྤྲུལ་པའི་སྐུ་ལ་སྐྱབས་འགྲོ་དང་དགེ་བསྙེན་གྱི་སྡོམ་པ་སྔོན་
དུ་འགྲོ་བའི་སྒོ་ནས་བར་མ་རབ་བྱུང་བསྒྲུབས།
དགུང་ལོ་སོ་དགུ་པ་ཆུ་ཁྱི་( ༡༧༤༢)ལོའི་ཟླ་བ་དགུ་པའི་
• 470 •



ཚེས་ཉེར་གཉིས་ཉིན་གོང་མའི་བཀའ་བཞིན་པེ་ཅིན་ཕོ་བྲང་དུ་་་་་
བྱོན། བཅུ་པའི་ཚེས་ལྔ་ལ་གོང་མ་མཇལ། མཆོད་རྟེན་རྩེ་ལྔར་
གྲགས་པའི་ལྷ་ཁང་དུ་བཞུགས། ཕྱི་ལོ་ལ་ཆུ་མ་འཕྲོད་པས་ནད་རོ་
བསླངས་ནས་ཡུན་རིང་བསྙུངས། ཧོར་ཟླ་བཞི་པའི་ནང་གོང་མས་
གཏན་དུ་ཕ་ཡུལ་དུ་ལོག་ཆོག་པའི་དགོངས་ཁྲོལ་གནང་བས་བྱ་་་་
ལས་ཐར་བ་བཞིན་དགོན་ལུང་དུ་ཡར་བྱོན། པོ་ཤོག་ཐུའི་དགོན་དུ་
ལྷ་ཁང་གསར་རྒྱག་མཛད། ནང་རྟེན་རྗེ་ཙོང་ཁ་པ་སོགས་ཀྱི་འཇིམ་
སྐུ་གསེར་ཚོན་མ་ལེགས་པར་བཞེངས།
དགུང་ལོ་ཞེ་གསུམ་པ། མེ་སྟག་（༡༧༤༦）ལོའི་ཟླ་བ་
གསུམ་པའི་ནང་དགོན་ལུང་གི་ཁྲི་པའི་འགན་ཁུར་གནང་། དགའ་
ལྡན་ཆོས་འཁོར་གླིང་དུ་སེར་སྐྱ་བདུན་བརྒྱ་ལ་བཅུ་གཅིག་ཞལ་གྱི་་་
དབང་ལུང་བསྩལ། གཞིས་དགོན་དུ་ཆོ་འཕྲུལ་སྨོན་ལམ་གསར་
འཛུགས་གནང་། ལྕང་སྐྱའི་བཀའ་ལྟར་དགོན་ལུང་དུ་སྒྲའི་མཚམས་
སྦྱོར་ལྔ་པ་སོགས་དང་སུམ་རྟགས་སྙན་དངགས་རྩིས་སྨན་སོགས་་་་་
ཁྲིད་པའི་གཞི་བཙུགས། དགུང་ལོ་ཞེ་བཞི་པ་རབ་བྱུང་བཅུ་གསུམ་ .
པའི་མེ་ཡོས་（༡༧༤༧）ལོར་དགེ་ལྡན་རྩིས་གསར་མ་བུ་ཕྱི་མོ་ཆོས་
འབྱུང་ཡོངས་འདུས་ལྗོན་བཟང་སོགས་བརྩམས། དགའ་ལྡན་
བདེ་ཆེན་གླིང་གི་འདུ་ཁང་གསར་བཞེངས་ཀྱི་སྦྱིན་བདག་མཛད།
བཤད་སྒྲུབ་དར་རྒྱས་གླིང་གི་ཁྲི་པ་ཟླ་བ་གཅིག་མཛད། འདུས་
• 471 •



ཁང་གི་སྟེང་ཤོད་ཞིག་གསོས་གནང་། ཨ་རྐེ་སྨན་རམས་པ་ཉི་མ་
རྒྱལ་མཚན་ལ་དཔལ་ལྡན་རྒྱུད་བཞིའི་ལུང་དང་སྔོ་སྨན་ངོས་འཛིན་་་་
ཡན་ཆད་ཀྱི་ཁྲིད་ཞིབ་རྒྱས་གསན། ཕྱིས་ཆིང་གིས་རྒྱལ་པོས་གདན་
འདྲེན་བྱུང་བས། དེར་རྣམ་གཡེངས་དང་ལེ་ལོ་མེད་པར་ཕྱོགས་སོ་
སོ་ནས་བྱོན་པའི་ལྷ་སྡེ་མི་སྡེ་དུ་མ་ལ་མཚན་ཉིད་བསྡུས་གྲྭ་དང་སྒྲ་་་
གསོ་བ་སྙན་ངག་སྡེབ་སྦྱོར་རྩིས་སོགས་ཀྱིས་ཁྲིད་ངལ་དུབ་ལ་མ་་་་་
འཛེམས་པར་འདོད་མོས་ལྟར་གནང་། དད་ལྡན་གྱིས་སྟོབས་པའི་
དངོས་རྫས་ཀྱིས་དགོན་ལུང་ལྷ་ཁང་གསར་བཞེངས་དང་ཕྱི་ནང་གི་་
མཚོན་མདངས་ཡོངས་རྫོགས་ཁོང་གིས་བྲིས། དངོས་པོ་ཡོད་དགུ་
རྩལ་སྤྲུགས་ཀྱིས་དབུས་སུ་མཆོད་པའི་རྟེན་དུ་བསྐུར། རྡུལ་མཚོན་
ལ་བསྟེན་པའི་དུས་འཁོར་ལྷ་མང་གི་དཀྱིལ་འཁོར་བཞེངས། ཁོང་
གིས་ཁྲི་པ་ལོ་བཅུ་བྱས་རིང་གྲྭ་ཆུང་ཚུན་ལ་ཆད་ལས་ཆེན་པོ་དང་་་་
གནས་དབྱུང་གཏང་བ་སོགས་མཛད་མ་མྱོངས། ཟུར་དུ་གཞན་ནོར་
དར་ཁ་གཅིག་ཀྱང་མི་ལེན་པར་དྲངས་པོའི་གཞུང་བསྲངས་སོ། །
རབ་བྱུང་སྒྲུབ་པ་ཡང་དྲུག་བརྒྱ་ཁ་ལྷག་བྱུང་། ལྕང་སྐྱ་ལ་བདེ་
མཆོག་གི་དབང་ཞུས། གསང་མཚན་རོལ་པའི་རྡོ་རྗེ་གསོལ། དགུང་
ལོ་དྲུག་ཅུ་རེ་དྲུག་པ་ས་གླང་ (༡༧༦༩） ལོར་དབུས་སུ་ཕེབས། གྲྭ་
པ་དང་རྒྱུད་པ་གྲྭ་ཚང་མཉམ་ཚོགས་ཀྱི་དབུར་ཕྱིན། ཁྲོམ་པ་ཕོན་ཆེ་
བ་ལ་ལམ་རིམ་གྱི་ཁྲིད་ཚེ་དཔག་ལྷ་དགུའི་དབང་གནང་། ཁྱད་པར་
• 472 •



ཆོས་གྲྭར་ཚིག་འཕྲི་སྐམ་པོ་མིན་པར་དཀའ་གནད་ཀྱི་དོན་ལ་བགྲོ་
གླེང་ཡང་ཡང་མཛད། མཁས་བཙུན་བཟང་པོའི་སྙན་གྲགས་ཀྱིས་
ཕྱོགས་ཀུན་ཏུ་ཁྱབ། སླར་ཡང་དགོན་ལུང་དུ་ཕེབས། མདོ་སྔགས་
ཀྱི་དབང་ལུང་སྒྲ་དང་སུམ་རྟགས་སྙན་ངག་སྡེབ་སྦྱོར་གསོ་དཔྱད་་་་
རྩིས་དཀར་ནག་སོགས་གདུལ་བྱ་རྣམས་ཀྱི་འདོད་མོས་ལྟར་སྐུ་་་་་
ཚེགས་ལ་མི་གཟིགས་ པར་དགུང་ལོ་གྱ་བཞིའི་བར་སློབ་ཁྲིད་་་་་
གནང་། །
དགུང་ལོ་གྱ་བཞི་པ་མེ་ལུག་ལོའི་ཟླ་བ་དང་པོའི་ཚེས་བཅོ་
བརྒྱད་ནས་བསྙུན་ཚུལ་བསྟན། ས་སྤྲེལ་（༡༧༨༨）ལོའི་ཟླ་དང་
པོའི་ཚེས་ཉེར་དྲུག་སྔ་མོར་སྐུའི་བཀོད་པ་བསྡུས།
ཁོང་གི་སློབ་མ་ནི་ཐུའུ་བཀྭན་ཆོས་ཀྱི་ཉི་མ་དང་། གྲོ་ཚང་
བྲག་རིན་པོ་ཆེ་དང་། པཎྜི་ཏ་ཆོས་རྗེ་བློ་བཟང་ལྷུན་གྲུབ་སོགས་
མཁས་བཙུན་བཟང་པོ་མང་དུ་བྱུང་།
གསུང་ཆོས་ཀྱང་རྒྱ་དཀར་ནག་བོད་སོག་བཅས་ལ་དམ་་་་
ཆོས་ཇི་ལྟར་དར་ཚུལ་དང་། གསོ་རིག སྐར་རྩིས། སྐུ་གཟུགས་
ཀྱི་ཆག་ཚད། མཚོ་སྔོན་གྱི་ལོ་རྒྱུས་ཡི་གེའི་བཤད་པ་སོགས་པོ་ཏི་
བརྒྱད་དུ་བསྡུས་ཏེ་མཁར་སྔོན་པོ་ཞེས་པའི་ཕོ་བྲང་གི་ཉེར་འདབས་
ཆུ་མགོ་སེར་པོའི་དགོན་པར་པར་ཤིང་བཞུགས་ཡོད་འདུག་ཀྱང་ད་་
ལྟ་བཞུགས་ཡོད་མེད་མ་ངེས་སོ།།
• 473 •



རྒྱལ་བ་བསྐལ་བཟང་རྒྱ་མཚོའི་
རྣམ་ཐར་མདོར་བསྡུས།
ཏཱ་ལའི་བླ་མ་སྐུ་ཕྲེང་བདུན་པ་བསྐལ་བཟང་རྒྱ་མཚོ་ནི།
མདོ་ཁམས་སྒང་དྲུག་གི་ནང་ཚན་སྤོམ་སྦྱོར་སྒང་གི་ཆར་གཏོགས་་་་
པའི་ལི་ཐང་དགོན་ཆེན་བྱམས་པ་གླིང་གི་འདབས་ཞོལ་དུ། ཡབ་
བསོད་ནམས་དར་རྒྱས་དང་། ཡུམ་བློ་བཟང་ཆོས་མཚོ་གཉིས་ཀྱི་
སྲས་ སུ་ རབ་བྱུང་བཅུ་ གཉིས་ པའི་ ས་བྱི་（༡༧༠༨）ལོར་ སྐུ་་་་་
བལྟམས། ཞག་བདུན་སོང་བ་ན་སྐུ་ཞང་ཨ་དགེ་བཀྲ་ཤིས་བླ་མ་
མཁྱེན་རབ་བྱམས་པའི་འཁྲིས་སུ་བཏང་བར་དེས་ལུང་བསྟན་པ་་་་་
བཞིན་མཚན་བསྐལ་བཟང་རྒྱ་མཚོ་ཞེས་གསོལ།
ལི་ཐང་ཆོས་སྡེའི་སྲུང་མས་སློབ་དཔོན་མཐོང་བ་དོན་ལྡན་
གྱི་ཡང་སྲིད་འཁྲུལ་མེད་ཡིན་ལུགས་ཀྱི་ལུང་བསྒྲགས་པ་སོགས་་་་་
གཅིག་ནས་གཅིག་བརྒྱུད་ཀྱིས་དབུས་གཙང་བར་དུ་ཁྱབ། སྐབས་
དེའི་བོད་ཀྱི་སྲིད་འཛིན་ལྷ་བཟང་གིས་བརྟག་ཞིབ་བྱེད་པོ་མི་སྣ་སྔ་་་
རྗེས་སུ་བཏང་བར་བརྟེན།
• 474 •



ལེགས་ཉེས་ཇི་ཡོང་ཆ་མ་འཚལ་པས་ བྱོལ་ན་ལེགས་་་་་་
དགོངས་ཏེསྡེ་དགེའི་ས་ཕྱོགས་སུ་གདན་ཞུས་ལྟར་ཕེབས། སྡེ་དགེའི་
ཆོས་རྒྱལ་བསྟན་པ་ཚེ་རིང་ནས་ཕེབས་བསུའི་བཀོད་པ་གཟབ་རྒྱས་་་
ཀྱིས་ལྷ་ལུང་ཁུང་དུ་སྤྱན་དྲངས། །
དེ་ནས་མཚོ་ཁྲི་ཤོར་རྒྱལ་མོའི་འགྲམ་ནས་བོད་སོག་གི་སྦྱིན་
བདག་སྟོབས་འབྱོར་ཆེ་བ་རྣམས་ཀྱིས་གདན་ཞུ་བྱས་པ་ལྟར་སྡེ་དགེ་
ནས་རིམ་གྱིས་བཏེག མི་རིང་བར་བསྟན་འཛིན་ཆིང་ཝང་དཔོན་
བརྒྱ་སྐོར་ཞིག་ཕེབས་བསུར་འབྱོར། མཚོ་སྔོན་ཉེ་འདབས་ཨ་རིག་
ཆུ་ཚན་ཁར་སྐྱེ་བོ་ཁྲི་ཕྲག་བརྒལ་བར་མཇལ་ཁ་གནང་། རྒྱ་ནག་
ནས་གོང་མའི་མི་སྣ་འབྱོར་ཏེ་རྒྱ་ནག་ཏུ་ཕེབས་དགོས་ཚུལ་བཤད་་་་་
ཀྱང་མཚོ་སྔོན་གཡས་རུའི་དཔོན་ཁག་རྣམས་ནས་མི་སྣ་ཆེད་བཏང་
གིས་དགོངས་ཞུ་བྱས་པར་བརྟེན་རྒྱ་ནག་ཏུ་ཕེབས་དགོས་མ་བྱུང་་་་
བར་རེ་ཞིག་ཀུན་དགའ་ནོར་དུ་བཞུགས།
མེ་སྤྲེལ་ （༡༧ ༡༦）ལོར་ཀུན་དགའ་ནོར་ནས་ཆིབས་ཐོན་
གྱིས་སྐུ་འབུམ་བྱམས་པ་གླིང་དུ་ཕེབས། དགེ་འདུན་སུམ་སྟོང་ལྷག་
གི་སེར་སྦྲེངས་དང་། གོང་མའི་སྐུ་ཚབ་སོགས་རྒྱ་བོད་ཧོར་གསུམ་གྱི་
མི་སྣ་དུ་མས་བསུ་བའི་མཛད་སྒོ་གཟབ་རྒྱས་མཛད། དེ་ནས་ཆུ་
བཟང་ནོ་མིན་ཧན་ངག་དབང་བློ་བཟང་བསྟན་པའི་རྒྱལ་མཚན་་་་་
དྲུང་ནས་སྒྲོལ་དཀར་གྱི་རྗེས་གནང་སོགས་གསན་པ་དང་སྦྲགས་་་་་
• 475 •



ཕྱག་དཔེ་ཁག་གསན་སྦྱོང་མཛད།
དེ་སྐབས་གོང་མའི་མི་སྣ་ཞིག་འབྱོར་ཏེ་ཁུལ་དེའི་དཔོན་་་་
ཁག་རྣམས་འདུས་པའི་སར་གོང་མའི་བཀའ་ལུང་བསྒྲགས་དོན། ཏཱ་
ལའི་བླ་མའི་སྤྲུལ་སྐུ་འདིར་ཕེབས་ནས་བཟུང་ངེད་སེམས་ཤིན་་་་་
བདེ། འདི་ཏཱ་ལའི་བླ་མ་གོང་མའི་སྤྲུལ་སྐུ་འཁྲུལ་མེད་ཡིན་འདུག
ངེད་དང་བསྟན་འཛིན་ཆོས་རྒྱལ་གྱི་གདུང་རྒྱུད་ཐམས་ཅད་སྦྱིན་་་་་་
བདག་ཡིན། ངེད་ནས་ལོ་གསུམ་གྱི་བར་དུ་གྲྭ་པ་བརྒྱ་དང་སུམ་ཅུ་
སོ་བཞི་ལ་དབྱར་དགུན་གོས་རྒྱུ་སོགས་ཚང་མ་འབུལ་རྒྱུ་ཡིན་་་་་
གསུངས། ནོ་མིན་ཧན་ངག་དབང་བློ་བཟང་བསྟན་པའི་རྒྱལ་མཚན་
མདུན་ནས་ཐོག་མར་དགེ་བསྙེན་གྱི་སྡོམ་པ་མནོས། མཇུག་ཏུ་རབ་
ཏུ་བྱུང་བའི་ཚུལ་ཁྲིམས་རྣམ་པར་དག་པ་བཞེས། རྒྱུད་སྡེ་རྒྱ་མཚོའི་
དབང་འཁྲིད་མན་ངག་སོགས་དུ་མ་གསན། སྐུ་འབུམ་དུ་བཞུགས་
རིང་བཤད་སྒྲུབ་ཀྱི་འདུས་སྡེ་ཁག་ལ་བསྙེན་བཀུར་དང་། བཀའ་
བསྟན་གསུང་སྒྲོགས་སོགས་མཛད། །
རྒྱལ་བ་ཉིད་ཀྱི་འཕྲིན་ལས་ལ་བརྟེན་ནས་ཐུབ་བསྟན་་་་་
དང་། ཁྱད་པར་འཇམ་མགོན་བླ་མའི་རིང་ལུགས་དབྱར་གྱི་ཆུ་
གཏེར་ལྟར་འཕེལ་བར་སྐྱེ་བོ་མི་བསུན་པ་འགའ་ཞིག་གིས་མི་དགའ་
བའི་བརྗོད་པ་དུ་མ་ཞིག་ཅལ་ཅོལ་དུ་བསྒྲགས་པ་དང་། ལྷག་པར་
རྒྱལ་པོ་ལྷ་བཟང་གིས་ཀྱང་ནག་པོའི་རྩ་ལག་དག་ལ་ཡིད་རྟོན་པར་་་
• 476 •



བྱས་ཏེ་སྔ་ཕྱི་དུ་མར་གཡོ་འཕྲུལ་སྣ་ཚོགས་པས་མི་མང་པོའི་སེམས་་་
རྒྱུད་དཀྲུགས་ཤིང་། སྐབས་འདིར་ཡང་རྒྱལ་བ་ཉིད་ཀྱི་འཕྲིན་ལས་
ཀྱི་སྒོ་འགོག་པའི་ཆེད་བོད་ནས་ཡི་གེ་དང་། མི་སྣ་འོང་རྒྱུ་ཡིན་ཚུལ་
སོགས་གཏམ་གླེང་སྣ་ཚོགས་བྱུང་རུང་། རྗེས་སོར་ཇུན་གར་བའི་
དུས་ཟིང་སྐབས་ལྷ་བཟང་རང་ཉིད་སྐུ་ཚེ་རྫོགས་པ་དང་བཅས།
ལྕགས་བྱི་(༡༧༢༠)ལོར་གོང་མ་བདེ་སྐྱིད་རྒྱལ་པོའི་སྲས་དཔོན་་་་
འཁོར་དང་དཔུང་ཚོགས་སྟོང་ཕྲག་གསུམ་དང་བཅས་འབྱོར་ཏེ་བོད་
དུ་གདན་ཞུ་བྱ་རྒྱུའི་བཀའ་ལུང་བསྒྲགས། བསྟན་པ་རྒྱས་ཤིང་འགྲོ་
བ་འདྲེན་པ་ཏཱ་ལའི་བླ་མ་དྲུག་པ་ཞེས་པའི་གསེར་གྱི་ཐམ་ཁ་མན་ཇུ་
དང་། སོག་པོ། བོད་གསུམ་གྱི་ཡི་གེ་ཡོད་པ་ཞིག་དང་། གསེར་
སྲང་བརྒྱ་དང་ལྔ་བཅུ་ལས་གྲུབ་པའི་འཇའ་ས་བཅས་བསྩལ།
རྗེ་སྐུ་འབུམ་དུ་ལོ་ངོ་བཞི་ལྷག་ཙམ་བཞུགས་རྗེས་ལྕགས་བྱི་
ལོར་སྐུ་འབུམ་ནས་བོད་ཕྱོགས་སུ་ཆིབས་ཞལ་བསྒྱུར། གོང་མའི་
སྲས་ཅང་ཅུན་གྱིས་འབྲི་ཆུའི་ནུབ་ངོས་བར་ཕེབས་སྐྱེལ་དང་། དེ་
མིན་དཔོན་དམག་བྱིངས་ཀྱི་ཕེབས་རོགས་འོག་བྱང་ལམ་བརྒྱུད་ལོ་་་
འདིའི་ཟླ་བ་དགུ་པའི་ཚེས་ཉི་ཤུ་ཉིན་ལྷ་སར་ཕེབས་ཏེ་པོ་ཏ་ལའི་ཕོ་
བྲང་ཆེན་པོའི་ཁྲི་ལ་མངའ་གསོལ་ཏེ་མཛད་སྒོ་གཟབ་ཅིང་རྒྱས་པ་་་
མཛད། པཎ་ཆེན་བློ་བཟང་ཡེ་ཤེས་ཀྱིས་སློབ་དཔོན་དང་། དགའ་
ལྡན་ཁྲི་ཐོག་ལྔ་བཅུ་པ་དགེ་འདུན་ཕུན་ཚོགས་ཀྱིས་དུས་གོ་བ་མཛད་
• 477 •



དེ་དགེ་ཚུལ་གྱི་སྡོམ་པ་བཞེས། མཚན་སྔར་ཡོད་ཐོག་བློ་བཟང་ཞེས་
པ་ཁ་སྣོན་དུ་བསྩལ།
ལྕགས་གླང་ལོར་སྟོད་སྒར་དཔོན་ཁང་ཆེན་བསོད་ནམས་་་
རྒྱལ་པོ་ལ་ཇུན་གར་བའི་དཔུང་ལ་དཔའ་བའི་གཟིགས་བཟོས་སུ་་་་
དའི་ཆིང་སྦ་དུར་ཞེས་པའི་ཆོ་ལོ་དང༌། ཡར་འབྲོག་གླིང་གི་ས་ཆ་
རྣམས་སྦྱོར་འཇགས་སུ་གནང་། དགའ་ལྡན་ཁྲི་ཟུར་བློ་བཟང་དར་
རྒྱས་ཡོངས་འཛིན་དུ་བསྟེན་ཏེ་མཚན་ཉིད་ཀྱི་གཞུང་ཆེན་མོ་ཁག་ལ་
སློབ་གཉེར་ལེགས་པར་མཛད།
ཆུ་ཡོས་(༡༧༢༣）ལོ་ནས་བཟུང་དགའ་ལྡན་རྣམ་པར་་་
རྒྱལ་བའི་གླིང་གི་འདུས་ཚོགས་རྣམས་ཀྱང་སྨོན་ལམ་ཆེན་མོར་་་་་
ཕེབས་ཐུབ་ན་ལེགས་པར་དགོངས་ཏེ་བཅའ་ཡིག་གསར་དུ་བསྩལ།
ཤིང་འབྲུག་（༡༧༢༤）ལོར་གོང་མ་གཡུང་ཊིང་གི་མི་སྣ་
ཏཱ་བླ་མ་དཔའ་བཅུ་བློ་བཟང་དཔལ་འབྱོར་དང་། ཕྱིར་གོ་ཆི་སྦི་ཆ་
ཆི་སོགས་འབྱོར་གདོང་ཀུན་གཟིགས་ལྔ་པ་ཆེན་པོའི་དུས་བཞིན་་་་་
ཆོས་སྲིད་མཐའ་དག་སྐྱོང་དགོས་པའི་བཀའ་ལུང་དང་། གསེར་གྱི་
གླེགས་བུ་བཅུ་དྲུག་ཡོད་པའི་འཇའ་ས་དང་། རྒྱུ་དང་། མན་ཇུ། །
བོད་སོག་བཅས་ཀྱི་ཡིག་རིགས་བཞིས་སྤྲས་པའི་གསེར་ཐམ་གྱི་ཁ་་་་
རིས་སུ“ནུབ་ཕྱོགས་མཆོག་ཏུ་དགེ་བའི་ཞིང་གི་རྒྱལ་དབང་ས་སྟེང་
རྒྱལ་བསྟན་ཡོངས་ཀྱི་བདག་པོ་ཐམས་ཅད་མཁྱེན་པ་བཛྲ་དྷ་ར་ཏཱ་་་
• 478 •



ལའི་བླ་མ་” ཞེས་འཁོད་ཡོད། ཡོངས་འཛིན་ཁྲི་ཆེན་བློ་བཟང་དར་
རྒྱས་གཤེགས་པའི་ཚབ་ཏུ་དགའ་ལྡན་ཁྲི་པ་དཔལ་ལྡན་གྲགས་པ་་་་
ཡོངས་འཛིན་དུ་བསྟེན། དེ་ནས་དགའ་ལྡན་དང་། བསམ་ཡས་
སོགས་ལྷོ་ཁུལ་དུ་གནས་གཟིགས་སུ་ཕེབས།
ཤིང་སྦྲུལ་(༡༧༢༥）ལོར་པཎ་ཆེན་བློ་བཟང་ཡེ་ཤེས་ཀྱིས་
མཁན་པོ་དང་། དགའ་ཁྲི་དཔལ་ལྡན་གྲགས་པས་སློབ་དཔོན།
རྒྱུད་སྨད་སློབ་དཔོན་ངག་དབང་ཆོས་ལྡན་ནས་གསང་སྟོན་སློབ་་་་་
དཔོན་སོགས་མཛད་པའི་དྲུང་ནས་བསྙེན་རྫོགས་ཀྱི་སྡོམ་པ་བཞེས།
མེ་ལུག་ལོར་བཀའ་བློན་རྣམས་ནང་ཁུལ་མ་མཐུན་པར་་་་་
གྱུར་ཏེ་ང་ལུམ་སྦྱར་གསུམ་གྱིས་ཁང་ཆེན་པ་དའི་ཆིང་སྦ་དུར་བསོད་
ནམས་རྒྱལ་པོ་གློ་བུར་རྐྱེན་ལམ་དུ་བཏང་རྐྱེན་ལོ་འཁོར་གཅིག་ཙམ་
རིང་དབུས་གཙང་ཁུལ་དུ་དུས་ཟིང་གི་རྐྱེན་པས་རྒྱལ་དབང་མཆོག་་
བཞུགས་བཟོད་མི་བདེ་བའི་སྐབས་འདིར་གོང་མའི་མི་སྣ་འབྱོར་ཏེ་་
རེ་ཞིག་ཁམས་ལི་ཐང་ཁུལ་དུ་ཕེབས་དགོས་ལུགས་ཞུས་པ་བཞིན་་་་་
སེར་འབྲས་དགེ་གསུམ་དང་། རྒྱུད་གྲྭ་སྟོད་སྨད་སོགས་ནས་དགེ་
བཤེས་སུམ་ཅུ་སྐོར་དང་། རྣམ་གྲྭའི་གྲྭ་པ། རྩེ་ཤོད་དྲུང་རིགས་སེར་
སྐྱ་སོགས་སྐུ་འཁོར་གང་འཚམས་དང་བཅས་ས་སྤྲེལ་ལོའི་མཇུག་ཏུ་
ཁམས་ཕྱོགས་སུ་ཆིབས་ཞལ་བསྒྱུར། དེ་ནས་ལྷོ་ལམ་བརྒྱུད་དེ་ས་བྱ་
ཟླ་བ་གཉིས་པའི་ཚེས་བརྒྱད་ཉིན་ལི་ཐང་ཐུབ་ཆེན་བྱམས་པ་གླིང་དུ་
• 479 •



ཕེབས། མགར་ཐར་དུ་བཞུགས་གནས་གསར་སྐྲུན་མ་ཟིན་པས་དེར་
ལོ་འཁོར་གཅིག་ཙམ་བཞུགས། དེ་སྐབས་གོང་མའི་མི་སྣ་འབྱོར་ཏེ་
མེ་རིང་ཛང་ཁེ་དང་། མ་ཧཱ་ཤིན་གཉིས་ཀྱིས་གཙོས་སྐུ་སྲུང་དམག་
ཉིས་སྟོང་སྐོར་འཇོག་རྒྱུ་ཡིན་ལུགས་བསྒྲགས།
ལྕགས་ཁྱི་ལོར་ལི་ཐང་ནས། མགར་ཐར་ཕྱོགས་སུ་ཆིབས་
སྒྱུར་མཛད། མགར་ཐར་ཞེས་པའི་མིང་འདི་སྔོན་ཆོས་རྒྱལ་སྲོང་
བཙན་སྒམ་པོའི་དུས་བློན་པོ་མགར་རྒྱ་ཡུལ་ནས་བྲོས་ཏེ་ཐར་བའི་་་་
གནས་ཡིན་པར་བརྟེན་མགར་ཐར་ཞེས་པའི་མིང་ཐོབ་པ་ཡིན་སྐད།
གོང་མའི་མཛོད་ནས་དངུལ་སྲང་ཁྲི་ཕྲག་བཅུ་བཞིའི་མཐུན་རྐྱེན་་་་་
སྦྱར་ཏེ་མགར་ཐར་གཙུག་ལག་ཁང་བླ་བྲང་དང་བཅས་རྒྱ་ཆེ་གསར་
སྐྲུན་མཛད། མགར་ཐར་དུ་ལོ་ངོ་ལྔ་ཙམ་བཞུགས་རིང་རྒྱུད་སྨད་
མཁན་པོ་ངག་དབང་མཆོག་ལྡན་གྱི་དྲུང་ནས་དབང་ལུང་མན་ངག་
སོགས་ཀྱི་ཆོས་བཀའ་མང་པོ་གསན། ཁུལ་དེའི་ཡས་མས་ཀྱི་དགོན་
སྡེ་ཁག་ལ་མཆོད་སྤྲིན་དང་། བསྙེན་བཀུར་མང་འགྱེད། སྐྱེ་བོ་སེར་
སྐྱ་མཐའ་ཀླས་པར་མདོ་སྔགས་ཀྱི་ཆོས་སྦྱིན་གཟབ་ཅིང་རྒྱས་པར་་་་་
མཛད། གོང་མ་གཡུང་ཊིང་གིས་རྒྱལ་བའི་ཡོངས་འཛིན་ངག་དབང་
མཆོག་ལྡན་ལ་ཨ་ཆེ་ནོ་མིན་ཧན་གྱི་ཆོ་ལོ་བསྩལ། དེ་བཞིན་ཏཱ་ལའི་
བླ་མ་མཆོག་བོད་དུ་ཕེབས་རྗེས་མགར་ཐར་གྱི་གཙུག་ལག་ཁང་་་་་
འདིར་ཞབས་ཞུའི་གྲས་ནས་བླ་མ་ཞིག་དང་། གྲྭ་པ་ལྔ་བཅུ་སྐོར་
• 480 •



བསྡུས་ནས་གྲྭ་ཚང་འཛུགས་དགོས་གཤིས། གོང་མའི་མཛོད་ནས་
གསོལ་ཕོགས་གནང་རྒྱུ་ཡིན་ལུགས་བཀའ་ཕེབས་དོན་ལྟར་གྲྭ་ཚང་་་་
བཙུགས་པར་མ་ཟད། རྒྱལ་བ་སྐུ་ཐོག་འདི་དང་། སྐུ་ཕྲེང་བརྒྱད་
པ། དགུ་པ་བཅས་ཀྱི་སྐབས་སུ་གྲྭ་ཚང་གི་མཁན་པོ་བོད་ནས་བསྐོ་
གཞག་བསྐྱངས་ཐོག་དགོན་པ་འཛིན་སྨྲས་ཀྱང་མཛད།
ཤིང་ཡོས་ལོར་མགར་ཐར་ནས་བོད་དུ་ཆིབས་ཁ་བསྒྱུར་ཏེ་
ལི་ཐང་དང་། འབའ། སྨར་ཁམས། ཆབ་མདོ་སོགས་ལྷོ་ལམ་
དང་། དེ་ནས་རི་བོ་ཆེ་ནས་བྱང་ལམ་ནག་ཆུ་ཁ་སོགས་བརྒྱུད་
དབུས་ལྗོངས་ལྷ་སར་ཞབས་སོར་འཁོད།
མེ་འབྲུག་ལོར་བཀྲ་ཤིས་ལྷུན་པོར་ཆིབས་བསྒྱུར་གྱིས་པཎ་་
ཆེན་བློ་བཟང་ཡེ་ཤེས་ཀྱི་དྲུང་ནས་ཆོས་བཀའ་མང་པོ་གསན་ཏེ་་་་
དབུས་སུ་ཕྱིར་ཕེབས། ཞྭ་ལུ་མཁན་པོ་ངག་དབང་ཡོན་ཏན་འབྱུང་
གནས་ཀྱི་མདུན་ནས་སྒྲ་རིག་པའི་བསྟན་བཅོས་ཁག་གསན་སྦྱོང་་་་་་
ཚེགས་མེད་དུ་གྲུབ་རྗེས་འཇམ་དབྱངས་སྒེག་པའི་ལང་ཚོ་དབྱངས་་་
ཅན་དགྱེས་པའི་རྡོ་རྗེ་འཇིག་རྟེན་གསུམ་མགོན་སརྦ་ཛྷ་ཞེས་པའི་་་་
མཚན་གསོལ།
ལྕགས་སྤྲེལ་ལོར་ལྕགས་པོ་རི་གསོ་རིག་འགྲོ་ཕན་གླིང་གི་་
སློབ་སྦྱོང་ཅུང་ཟད་ཉམས་པར་བརྟེན། གསོ་བ་རིག་པའི་སློབ་
གཉེར་འཕེལ་རྒྱས་ཡོང་བའི་ཆེད་དུ་གདན་ས་མཐིལ་གྱི་མཁན་པོ་་་་
• 481 •



དང༌། དཔོན་ཚང་རྗེ་མིག་པ་གཉིས་སློབ་ཚད་རྒྱུགས་ལེན་བྱེད་པར་
གཏོང་གནང་གིས་བསྡམས་ར་མཛད་པ་མ་ཟད། ཤིང་བྱི་ལོར་གོང་
མའི་ཡབ་ཀྱི་བཞུགས་གནས་རྙིང་པར་གཙུག་ལག་ཁང་ཆེན་པོ་་་་
“དགའ་ལྡན་བྱིན་ཆགས་གླིང་” གསར་དུ་བསྐྲུན་པར་ཚོ་ཆེན་ཞེ་་་་
དགུ། ཁལ་ཁ་ཚོ་བདུན། རྒྱ་བོད་ཀྱི་བཙུན་གསར་བློ་རིག་བཟང་བ་
ལྔ་བརྒྱ་བསྡུས་ཏེ་མདོ་སྔགས་དང་། རིག་གནས། གསོ་རིག་བཅས་
ཀྱི་གྲྭ་ཚང་བཞི་གཛུགས་རྒྱུར་བོད་ནས་བླ་མ་སློབ་དཔོན་རྫོང་བདའ་
དགོས་ལུགས་ཕེབས་པ་བཞིན་མཚན་ཉིད་གྲྭ་ཚང་གི་བླ་མར་ཧ་་་་་
གདོང་རབ་འབྱམས་པ་ངག་དབང་ཆོས་འཕེལ། རྒྱུད་པ་གྲྭ་ཚང་དུ་
སྲས་རྒྱུད་བླ་མ་དཀོན་མཆོག་བསྟན་དར། རིག་གནས་གྲྭ་ཚང་དུ་རྨོ་
ལྕོག་ཞབས་དྲུང་། གསོ་རིག་གྲྭ་ཚང་དུ་ཕུན་ཚོགས་འཛམ་གླིང་།
གདན་ས་གསུམ་དང་རྒྱུད་པ་སོགས་ནས་དགེ་བཤེས་བཅོ་བརྒྱད་་་་་
རམ་འདེགས་སུ་གཏོང་གནང་མཛད་པ་རྣམས་ལ་གང་ཅིའི་བཀའ་་་
སློབ་དང་སྦྲགས་རྫོང་བདའ་མཛད། །
ལྕགས་རྟ་ལོར། ཕོ་ལྷ་བསོད་ནམས་སྟོབས་རྒྱལ་གྱི་བུ་ཝང་
འགྱུར་མེད་རྣམ་རྒྱལ་གྱི་དོན་རྐྱེན་སྐོར་བདེ་གཟར་ཆེན་པོ་བྱུང་རྗེས་
ལྕགས་ལུག་ལོར་གོང་མའི་སྐུ་ཚབ་འབྱོར་ཏེ་སྔར་ཕན་བོད་ཀྱི་དཔོན་
པོ་རྣམས་ནས་སྲིད་ཀྱི་འགན་ལེན་བྱས་ཀྱང་། རྡོ་རྗེ་འཆང་ཏཱ་ལའི་
ཟབ་
-e=z༌ར==
• 482 •



བླ་མའི་ཞབས་འདེགས་མི་ཡོང་བར་མ་ཟད། ཆབ་སྲིད་ཀྱི་ལར་རྒྱ་
ལའང་མི་འཚམས་པ་དུ་མ་བྱུང་ཞིང་། བོད་འབངས་སྤྱི་ལ་ཕན་པ་
བྱུང་མི་འདུག་པས་ད་ནས་ཆོས་སྲིད་ཐམས་ཅད་ཀྱི་འགན་འཁུར་རྗེ་
བླ་མ་ཉིད་ནས་བཞེས་ན། བསྟན་པ་དང་ཆབ་སྲིད་ལ་ཕན་པ་ཤིན་
ཏུ་ཆེ་བས་ངེས་པར་མཛད་དགོས་ཞེས་ཞུས་ནས། ཞབས་ཞུར་གུང་
པཎྜི་ཏའི་རོགས་ཟླར་ཛ་སག་མདོ་མཁར་ཞབས་དྲུང་ཚེ་རིང་དབང་་
རྒྱལ་དང་། ཛ་སག་ཐོན་པ་སྲི་ཆོད་ཚེ་བསྟན། རྩེ་མགྲོན་དར་ཧན་
ཉི་མ་རྒྱལ་མཚན་བཅས་བཀའ་བློན་བཞི་བསྐོ་གཞག་བསྐྱངས་ཐོག་
སེ་འབྲས་དགེ་གསུམ་གྱི་བླ་མ་ལས་སྣེ་དང་། བཀའ་བློན་མདའ་
དཔོན་སོགས་དྲུང་འཁོར་རྣམས་བསྡུས་ཏེ་སླད་ཕྱིན་ལས་དོན་བྱེད་་་་
ཕྱོགས་སྐོར་གྱི་དོན་ཚན་བཅུ་གསུམ་དྲིལ་བསྒྲགས་དང་། བཀའ་
ཤག་གི་ཐམ་ཁ་ཡིག་འབྲུར་སྲིད་ཞིའི་བདེ་སྐྱིད་ཞེས་པ་གསར་བསྐྲུན་
མཛད།
ཆུ་བྱ་(༡༧༥༣）ལོར་སྔོན་དུས་བོད་དུ་ལོ་པཎ་མང་པོ་་་་
བྱུང་བའི་སྐབས་རིག་གནས་སོ་སོའི་འཆད་ཉན་དར་རྒྱས་ཆེ་ཞིང་།
ཏཱ་ལའི་བླ་མ་སྐུ་ཕྲེང་ལྔ་པའི་དུས་དོན་གཉེར་ཅན་མང་ཞིང་རིག་་་་་
གནས་མཐའ་དག་སློབ་གཉེར་བྱེད་པའི་སྲོལ་བཟང་ཤིན་ཏུ་དར་་་་་
ནའང་། ཕྱིས་སུ་འདི་རིགས་རིམ་གྱིས་ཉག་ཕྲར་སོང་བར་བརྟེན་
སླར་དར་རྒྱས་འགྲོ་བ་ཞིག་བྱུང་ན་བློ་གྲོས་དང་ལྡན་པ་རྣམས་ལ་་་་་
• 483 •



ཕན་ཞིང་། ཡ་རབས་སྐྱེ་བོའི་ལུགས་བཟང་མི་ཉམས་གོང་འཕེལ་ལ་
དགོངས་ཏེ་སྒྲ་སྙན་ངག རྩིས་དཀར་ནག སྡེབ་སྦྱོར་བཅས་
དང་། ལཉྩ། ཝརྟུ་སོགས་ཀྱིས་གཙོས་ཡིག་རིགས་དུ་མའི་སློབ་གྲྭ་
ཞིག་གསར་འཛུགས་ཐོག་སློབ་དཔོན་དུ་ཚ་སྐུར་བ་བསྐལ་བཟང་་་་་
འཕྲིན་ལས་བསྐོ་གཞག་མཛད། འདི་ནི་ཕྱིས་ཤར་ཆེན་ལྕོག་ཏུ་ཡོད་
པའི་རྩེ་སློབ་གྲྭ་ཟེར་བ་དེ་ཡིན།
ཤིང་ཕག་（༡༧༥༥）ལོར་རྒྱལ་བ་རིན་པོ་ཆེ་སྐུ་ཁམས་མི་
བདེ་བའི་ཚུལ་བསྟན་པ་ལ་གསོལ་སྨན་སོགས་ཀྱིས་བསྙུན་བབ་ལ་་་་་
འཕྲོད་ངོ་དེ་ཙམ་མ་བྱུང་བར་བརྟེན་སྨན་པ་རྣམས་མོལ་བསྡུར་གྱིས་
ནོར་བུ་གླིང་ཁའི་འགྲམ་ལྟ་བུའི་རྒྱུགས་ཆུར་སྐུའི་འཕྲོད་བཞེས་ཤིག་་
མཛད་ན་ཕན་པ་མི་ཡོང་ངམ་སྙམ་ལུགས་ཞུས་པ་ལྟར་ནོར་བུ་གླིང་་་
ཁའི་རྒྱུགས་ཆུར་ཞག་བདུན་རིང་འཕྲོད་བཞེས་སྐྱངས་པ་དང་། །
སྟོན་ཁ་ནོར་བུ་གླིང་ཁར་བཞུགས་པ་མ་ཟད། རྗེས་སུ་དབྱར་ཁའི་
བཞུགས་གནས་བསྐལ་བཟང་ཕོ་བྲང་ཞེས་པ་གསར་བསྐྲུན་མཛད།
དེ་ནས་སྐུ་ཁམས་མི་བདེ་བའི་གནས་སྐབས་སུའང་ཕྱོགས་་
མཐའི་མི་སྣ་སོགས་སྐྱེ་བོ་སེར་སྐྱ་མང་པོར་སོ་སོའི་འདོད་འདུན་དང་
འཚམས་པའི་དབང་ལུང་རྗེས་གནང་སོགས་ཀྱི་ཆོས་བཀའ་ཟམ་མི་་་
ཆད་པར་བསྩལ། མདོར་ན་སྐུ་ཚེ་ཧྲིལ་པོར་ཆོས་ཕྱོགས་ཀྱི་མཛད་པ་
ཁོ་ནས་དུས་འདའ་བར་བསྐྱངས་པ་སོགས་ཀྱི་རྣམ་ཐར་ནི་རེ་རེ་་་་
• 484 •



བཞིན་བརྗོད་པར་མི་ལང་བའི་མཚན་སྙན་གྱིས་ཁྱབ་སྟེ་རབ་བྱུང་་་་
བཅུ་གསུམ་པའི་མེ་མོ་གླང་ (༡༧༥༧）ལོ་ལ་སྐུ་ཡི་བཀོད་པ་ཆོས་་་
དབྱིངས་སུ་ཐིམས་སོ།། །
ཁོང་གི་གསུང་ཆོས་ཀྱང་། པོད་ཀ་པ་ནས་ཇ་པའི་བར་
དང་། རྣམ་ཐར་པོད་གཅིག ཐོབ་ཡིག་པོད་གཅིག་བཅས་
བསྡོམས་པོད་ཆེན་དགུ་བཞུགས་སོ།།
ཞབས་དྲུང་ཆོས་རྗེ་ངག་དབང་རྡོ་
རྗེའི་རྣམ་ཐར་མདོར་བསྡུས།
ཆོས་རྗེ་ངག་དབང་རྡོ་རྗེའི་མཚན་བླ་བྲང་བཀྲ་ཤིས་་་་་
འཁྱིལ་གྱི་དཀར་ཆག་དང་ཕྱི་རྒྱལ་ནས་བཀོད་པའི་དཀར་ཆག་་་་་
རྣམས་སུ་ཆོས་རྗེ་ངག་དབང་ཚེ་རིང་ཞེས་འཁོད་ཀྱང་ཁོང་གི་གསུང་
འབུམ་གྱི་ཆོས་ཚན་རྣམས་ཀྱི་མཇུག་བྱང་དུ་ངག་དབང་རྡོ་རྗེ་ཁོ་ན་་་་
བྱུང་བས། འདིར་ཁོང་གི་མཚན་ལ་ངག་དབང་རྡོ་རྗེ་ཞེས་བྲིས་པ་
ཡིན།
ཁོང་ནམ་འཁྲུངས་པའི་སྐོར་ལ་དཔྱད་གཞི་ཁ་གསལ་མ་་་་
• 485 •



རྙེད་ཀྱང་ཁལ་ཁ་རྗེ་བཙུན་དམ་པ་བློ་བཟང་བསྟན་པའི་རྒྱལ་མཚན་
ལ་ཆོས་ཞུ་མྱོང་བའི་གནས་ཚུལ་ལ་བལྟས་ནས་དཔག་ན་སྤྱི་ལོའི་དུས་
རབས་བཅོ་བརྒྱད་པའི་ལོ་རབས་དང་པོ་ཙམ་ལ་སྐུ་བལྟམས་པ་ཡིན་
ནམ་སྙམ། །
ཁོང་དགུང་ལོ་བརྒྱད་ཅུ་ལྷག་ཙམ་བཞུག་ཡོད་པར་སྣང་་་་
བས་ཁོང་གི་སྐུ་ཚེ་ཧྲིལ་པོའི་རིང་ཁལ་ཁ་རྗེ་བཙུན་དམ་པ་སྐུ་ཕྲེང་་་་་
དང་པོ་བློ་བཟང་བསྟན་པའི་རྒྱལ་མཚན་ནས། སྐུ་ཕྲེང་གསུམ་པ་
ཡེ་ཤེས་བསྟན་པའི་ཉི་མའི་བར་སྐུ་རབས་གསུམ་བརྒྱུད་ཡོད་ཅིང་སྐུ་
ཕྲེང་དང་པོ་འདས་དུས་ （༡༧ ༢༣） ཁོང་དགུང་ལོ་ཤིན་ཏུ་གཞོན་པ་
ཡིན་ལ། སྐུ་ཕྲེང་གཉིས་པ་བློ་བཟང་བསྟན་པའི་སྒྲོན་མེ་
(༡༧༢༤— ༡༧༥༧)དགུང་ལོ་སོ་བཞི་དང་། སྐུ་ཕྲེང་གསུམ་པ་
ཡེ་ཤེས་བསྟན་པའི་ཉི་མ་ （ ༡༧༥༨-༡༧༧ ༣）དགུང་ལོ་བཅུ་་་
དྲུག་མ་གཏོགས་གཞུགས་མེད་པས་ཁོང་གི་བླ་མ་གཙོ་བོ་སྐུ་ཕྲེང་་་་་
གཉིས་པ་ཡིན་པར་མངོན། ཁོང་གི་སྡོམ་པ་ཞུ་ཡུལ་དང་དཔེ་ཆའི་
དགེ་རྒན་ནི་ངག་དབང་མཁས་གྲུབ་དང་ངག་དབང་བློ་གྲོས་སོགས་་
ཡིན་ནོ།།
ཁོང་ནི་སྐུ་ཚེ་ཕལ་མོ་ཆེ་གུར་དུ་བཞུགས་ནས་སྒར་ཚུགས་་་་
ཀྱི་རྣམ་པའི་སྒོ་ནས་འཆད་ཉན་དང་དབང་སྐུར་སོགས་ཆོས་ལྡན་ཕྱི་
• 486 •



བྱ་བས་དུས་འདའ་བར་མཛད་ཅིང༌། སློབ་མ་ཡང་བཀའ་བཅུ་བློ་
བཟང་དཔལ་ལྡན་དང་། ཁལ་ཁ་དམ་ཚིག་རྡོ་རྗེ་སོགས་མཁས་པ་
མང་དུ་བྱུང་། ཁོང་དབུས་གཙང་གི་དགོན་སྡེ་རྣམས་སུ་བྱོན་མ་མྱོང་
ཡང་བོད་ཀྱི་རིག་གནས་ཕལ་ཆེ་བར་སློབ་གཉེར་ཞིབ་འཇུག་བྱས་་་་
ནས་མཁས་པར་གྱུར་ཅིང་། སྒྲུབ་ཐབས་སྐོར་གྱི་གསུང་ཕལ་མོ་ཆེ་ས་
སྐྱ་བསོད་ནམས་རྩེ་མོ་དང༌། ཀུན་དགའ་སྙིང་པོ། གྲགས་པ་རྒྱལ་
མཚན་བཅས་ཀྱི་གསུང་ལ་ཚད་མར་བཟུང་ནས་བརྩམས་ཡོད་པར་
མ་ཚད། གསང་སྔགས་སྐོར་ལ་བུ་སྟོན་ཁ་ཆེ་དང༌། བོ་དོང་པཎ་
ཆེན་བཅས་ཀྱི་གསུང་ལ་དཔྱད་གཞིར་མཛད་པ་ལ་བལྟས་ན་གྲུབ་་་་
མཐའི་ཕྱོགས་ཞེན་ཡང་ཆུང་ཙམ་ཞིག་ཡིན་པར་མངོན། །
ཁོང་ནམ་སྐུ་གཤེགས་པའི་སྐོར་ལ་དཔྱད་གཞི་གསལ་པོ་མ་
མཐོང་ཡང་གསུང་འབུམ་ཁ་པའི་ཆོས་ཚན་བཅུ་གཅིག་པ་《རྒྱལ་དང་
རྒྱལ་སྲས་རྣམས་ལ་ལམ་གྱི་ཡོན་ཏན་ཐོབ་ཚུལ་གྱི་སྒོ་ནས་བསྟོད་པའི་
རབ་དབྱེ་ཉི་ཤུ་པ་》རྩོམ་འཕྲོ་ཅན་དེར་ཁ་སྐོང་བྱས་པའི་མཇུག་བྱང་
དུ་ “རྩོམ་འཕྲོར་ལུས་ནས་ལོ་དྲུག་ཅུར་སོང་བ་རབ་ཚེས་བག་ཡོད་་་་
ལོར་གསུང་ཡོངས་རྫོགས་པར་དུ་བསྐྲུན” ཞེས་འཁོད་འདུག་པར་་་་་
བལྟས་ན་གོང་གི་བག་ཡོད་ཞེས་པ་ཡིག་ནོར་ཡིན་པས་བག་མེད་ལོ་
ལ་ཆ་བཞག་ན་རབ་བྱུང་བཅུ་བཞི་པའི་ཆུ་མོ་གླང་ལ་( ༡༨༥ ༣）ཁེལ་
འདུག དེའི་གོང་དུ་ལོ་དྲུག་ཅུར་སོང་བའི་དབང་དུ་བཏང་ན་
• 487 •



རབ་བྱུང་བཅུ་གསུམ་པའི་ཆུ་ཕོ་བྱི་བ་(༡༧༩༢）ལོ་ལ་འདས་པ་་་་
ཡིན་ནམ་སྙམ་པ་རྒྱུས་ཡོད་རྣམས་ཀྱིས་ཐུགས་དཔྱད་མཛད་གྲུབ་ཞུ།
ཁོང་གི་གསུང་ནི། གསོལ་དེབས་སྣ་ཚོགས་དང་བསྟོད་
ཚོགས་སྐོར། དབང་དང་རྗེས་གནང་། ཆོ་ག་ཕྱག་ལེན་སྐོར། མདོ་
སྔགས་ཀྱི་གཞུང་ལུགས་རྣམས་ཀྱི་ཕྱོགས་བཏུས་དང་། ཟིན་ཐོ་སྣ་
ཚོགས། ཁྱད་པར་འདུལ་བའི་འགྲེལ་བཤད་ཞིབ་ཅིང་ཕྲ་བ། སྙན་
ངག་འགྲེལ་པ་དང་། ཡི་གེ་རིག་པའི་སྐོར་བཅས་པོ་ཏི་བཅུ་བཞི་ཕྱི་
སོག་ཁུ་རེ་ཆེན་པོར་ཤིང་པར་བསྐྲུན་ཡོད་ཀྱང་དེང་སང་ཡོད་མེད་མ་
ངེས་ལ། མི་རིགས་དཔེ་མཛོད་ཁང་དུ་ཁུ་རེ་ཆེན་མོའི་པར་མ་པོ་ཏི་
ད་པ་དང་པ་པ་ཆད་འདུག་པ་ལས་གཞན་རྣམས་བཞུགས་སོ།།
ཨ་ཀྱཱ་བློ་བཟང་བསྟན་པའི་རྒྱལ་མཚན་
གྱི་རྣམ་ཐར་མདོར་བསྡུས།
འདིར་ཨ་ཀྱཱ་ཞེས་པའི་མཚན་གྱི་འབྱུང་ཁུངས་ནི། སྔོན་
ཨ་ཀྱཱ་སྐུ་རབས་དང་པོ་ཤེས་རབ་བཟང་པོ་དེ་ཉིད། རྗེ་སྐུ་འབུམ་
དགོན་པའི་ཉེ་སྐོར་ལི་ཤུ་སྡེ་པའི་ནང་ཨ་ཚང་གི་ཁྱིམ་དུ་འཁྲུངས་་་་
• 488 .



པས། ཁྱིམ་རྒྱུད་ཀྱི་མིང་གིས་ཁོང་ལ་ཨ་ཀྱཱ་ཚང་ཞེས་པའི་མཚན་ཐོབ་
པ་རེད། དེ་ནས་བཟུང་ཁོང་གི་སྐུ་རབས་ཚང་མའི་མཚན་གྱི་དབུར་
ཨ་ཀཱ་ཁྱིམ་རྒྱུད་ཀྱི་མིང་རྒྱུན་ཆགས་སུ་གྱུར། འདིར་ཀྱུ་ཞེས་པ་ནི་རྒྱ་
སྐད་དེ་བོད་སྐད་དུ་ཁྱིམ་ཚང་ཞེས་པའི་དོན་ཡིན་ལ། མཚོ་སྔོན་ཞིང་
ཆེན་གྱི་རྒྱ་བོད་འདྲེས་མར་གནས་པའི་ས་ཁུལ་དུ་དགོན་པ་ལ་ཟི་་་་་
དང་ཁྱིམ་ཚང་ལ་ཀྱུ་ཞེས་པ་སོགས་རྒྱ་བོད་ཟུང་འབྲེལ་གྱི་མིང་ཤིན་་་་
ཏུ་མང་ངོ༌། །
ཨ་ཀྱཱ་སྐུ་རབས་གཉིས་པ་བློ་བཟང་བསྟན་པའི་རྒྱལ་མཚན་
ནི། མདོ་སྨད་ཙོང་གི་ཡུལ་དུ་རབ་བྱུང་བཅུ་གཉིས་པའི་ས་ཕོ་བྱི་བ་
ལོ་(༡༧༠༨)ལ་སྐུ་བལྟམས།
སྐུ་ན་གཞོན་པའི་དུས་ནས་ཨ་ཀྱ་ཤེས་རབ་བཟང་པོའི་ཡང་
སྲིད་དུ་ངོས་འཛིན་ནས་རྗེ་སྐུ་འབུམ་དགོན་དུ་རབ་ཏུ་བྱུང་ཞིང་། །
སྦྱོར་ཀློག་བློར་འཛིན་སོགས་ལ་འབད་བརྩོན་མཛད། དགུང་ལོ་
གཞོན་ནུའི་སྐབས་སུ་དབུས་ལྷ་ལྡན་དུ་ཕེབས་ཏེ་སེ་ར་དགོན་པར་་་་
ཆོས་གྲྭར་ཞུགས། སློབ་དཔོན་དང་དགེ་བའི་བཤེས་གཉེན་མང་པོར་
བསྟེན་ནས་མདོ་སྔགས་རིག་གནས་བཅས་པར་གསན་སྦྱོང་མཐར་་་
ཕྱིན་མཛད། ལྷ་སའི་ཉེ་སྐོར་གྱི་གནས་ཁྱད་པར་ཅན་དང་རྟེན་ཕུལ་
བྱུང་ཚང་མ་མཇལ་སྐོར་ཟིན་རྗེས། དགུང་ལོ་ཉེར་བརྒྱད་པ་ཤིང་
ཡོས་ལོར་དབུས་ནས་མདོ་སྨད་ཙོང་གི་ཡུལ་དུ་ཚུར་བྱོན། མི་རིང་
• 489 •



བར་སྐུ་འབུམ་དགོན་གྱི་རྒྱུད་པ་གྲྭ་ཚང་གི་གསེར་ཁྲིར་མངའ་གསོལ་
ཏེ་འཆད་རྩོད་རྩོམ་གསུམ་དང་བཀའ་ལུང་དབང་གསུམ་སོགས་རྒྱལ་
བསྟན་སྤེལ་བའི་འཕྲིན་ལས་ཁོ་ན་མཛད་ཅིང་། སེང་གེ་མཁར་གྱི་རི་
ཁྲོད་རྨང་ནས་གསོ་བ་དང་། སློབ་མ་རབ་འབྱམས་པ་བསོད་ནམས་
བློ་གྲོས་སོགས་མཁས་པ་མང་པོ་སྤེལ། རྒྱུད་པའི་བླ་མ་ཡུན་རིང་
མཛད་ཅིང་བཞུགས་གནས་ཕལ་ཆེ་བ་སྐུ་འབུམ་རྒྱུད་གྲྭའི་བླ་བྲང་དུ་
ཡིན་མོད། སྐབས་འགར་སེང་གེ་མཁར་རི་ཁྲོད་དུ་སྒྲུབ་པ་ཉམས་
ལེན་མཛད་དེ་བཞུགས་པ་རེད། སེང་གེ་མཁར་གྱི་སྒྲུབ་སྡེ་འདི་ནི་ཨ་
ཀླུ་གོང་མ་ཤེས་རབ་བཟང་པོས་དབྱར་གནས་མཁན་པོ་མཛད་ཅིང་་
ཆོས་འཆད་ཉན་དགེ་སྒྲུབ་སྡིག་སྦྱོང་སོགས་ཀྱི་སྲོལ་ལེགས་པར་་་་་
བཙུགས། དགོན་པའི་སྒྲིག་ལམ་ཡང་འདུལ་བ་ནང་ལྟར་ཤིན་ཏུ་
ལེགས་པ་ལ་བརྟེན། དགོན་སྡེ་འདི་ཉིད་ཕྱིས་སུ་འཕེལ་རྒྱས་བྱུང་བ་
ཡིན་ལ། ཁོང་ནི་ཨ་ཀྱཱ་སྐུ་རབས་གཉིས་པ་ཡིན་སྟབས་དགོན་དེའི་
བདག་པོ་མཛད་དགོས་པ་ནི་སྨོས་ཅི་དགོས། ཁོང་དགུང་ལོ་ཞེ་
བརྒྱད་ཙམ་ནས་དགོན་དེའི་བདག་པོ་མཛད་ནས་འཆད་ཉན་སོགས་
རྣམ་དཀར་གྱི་འཕྲིན་ལས་རྒྱ་ཆེ་མཛད། དེ་ནས་ཁོང་སེང་གེ་མཁར་
གྱི་སྒྲུབ་སྡེའི་འཛིན་བདག་མཛད་མུའི་སྐབས། རྒྱ་ནག་པེ་ཅིང་ཡུང་
ཧོང་ཀུང་དགོན་པར་འཆད་ཉན་སློབ་དཔོན་དུ་ཕེབས།
ཁོང་དགུང་ལོ་ལྔ་བཅུ་པ་རབ་བྱུང་བཅུ་གསུམ་པའི་མེ་གླིང་
• 490



ལོར་སེང་གེ་མཁར་གྱི་སྒྲུབ་སྡེའི་གཙུག་ལག་ཁང་སོགས་ཞིག་གསོ་་་་
བྱེད་པའི་ཆེད་དུ་པེ་ཅིང་ནས་དངུལ་སྲང་གཉིས་བརྒྱ་ཡར་བསྐུར་་་་
ནས་ལོ་གཅིག་ལྷག་ཙམ་ལ་སྒྲུབ་སྡེར་ཞིག་གསོ་ཡོངས་སུ་གྲུབ། པེ་
ཅིང་དུ་ལོ་གསུམ་ལྷག་བཞུགས་རིང་རི་བོ་རྩེ་ལྔ་སོགས་རྒྱ་ནག་གི་་་་་
གནས་ཆེ་ཁག་ལ་མཇལ་བསྐོར་ཕེབས།
དགུང་ལོ་ལྔ་བཅུ་ང་གཉིས་པ་ས་ཡོས་ལོར་རྒྱ་ནག་ནས་་་
རང་ཡུལ་མདོ་སྨད་དུ་ཚུར་བྱོན། སེང་གེ་མཁར་གྱི་སྒྲུབ་སྡེ་ཡང་
གཙུག་ལག་ཁང་ནང་རྟེན་དང་བཅས་པ་ཞིག་གསོས་ཟིན་ཅིང་དེར་་
བཞུགས་ནས་འཆད་ཉན་སྒྲིག་བཀོད་སོགས་གང་ཅིའི་བྱ་བ་མཐའ་་་
དག་གི་འགན་བཞེས་ཏེ་རྒྱུད་གྲྭའི་ཁྲིད་ཟུར་མཛད། །
དགུང་ལོ་ང་ལྔ་པ་ཆུ་རྟ་ལོར་གོང་མ་ཆེན་ལུང་གི་བཀའ་་་་
ལྟར་ཏཱ་ལའི་བླ་མ་བརྒྱད་པ་འཇམ་དཔལ་རྒྱ་མཚོ་ཁྲི་འདོན་བྱེད་པའི་
ཆེད་དུ་ཁམས་ལི་ཐང་དང་འབའ་སོགས་བརྒྱུད་དེ་ལྷོ་ལམ་ནས་ལྷ་་་
སར་ཕེབས། ལམ་བར་དགོན་སྡེ་དང་གནས་ཆེན་རྣམས་མཇལ་ཞིང་
འབའ་ལི་མཚམས་སུ་གནས་ཆེན་ཀཾ་པོ་གངས་རྭ་མཇལ་བས་ཐུགས་་
འཕྲོག་སྟེ་བསྟོད་པ་སྙན་བརྗིད་ལྡན་པ་ཡང་འཕྲལ་དུ་མཛད།
ཁོང་དགུང་ལོ་དྲུག་ཅུ་རེ་གཅིག་ཏུ་ཕེབས་པ་རབ་བྱུང་བཅུ་
གསུམ་པའི་ས་བྱི་( ༡༧༦༨）ལོར་མདོ་སྨད་སྐུ་འབུམ་དུ་སྐུ་གཤེགས་
• 491 •



ཁོང་ནི་སྐབས་དེར་མདོ་སྨད་ཙོང་ཁའི་ཡུལ་ན། མདོ་
སྔགས་རིག་གནས་བཅས་པའི་ཚིག་དོན་གྱི་དཀའ་གནས་དགྲོལ་་་་་
ལ་ཟླ་དང་བྲལ་ཞིང་འཆད་ཉན་ཡང་ཡུན་རིང་མཛད་སྟབས། སློབ་
མ་མཁས་གྲུབ་གཉིས་ལྡན་ཡང་རབ་འབྱམས་པ་བསོད་ནམས་བློ་་་་
གྲོས་དང་བསོད་ནམས་རྒྱལ་མཚན་སོགས་ཤིན་ཏུ་མང་པོ་སྤེལ།
ཁོང་གིས་གསུང་ཆོས་ལ་བོད་ཀྱི་བརྡ་སྤྲོད་སུམ་རྟགས་་་་་
འགྲེལ་པ་དང་། བཟོ་གནས་ཐིག་ཚད་སྐོར། དཀའ་ཆག་དང་དྲིས་
ལན་སྣ་ཚོགས་ཆབ་ཤོག རྩོད་ལན། རྩིས་ཀྱི་སྐོར། ཕག་གྲུ་སྡེ་
སྲིད་སོགས་བོད་ལ་དབང་བསྒྱུར་མྱོང་བའི་དཔོན་ཁག་གི་གདུང་་་་་་
རབས། དབུ་མའི་ལྟ་བའི་སྐོར་གྱི་བཤད་པ་སོགས་ཆོས་ཚན་ཀ་པ་
ནས་ཆི་པའི་བར་སུམ་ཅུ་སོ་དྲུག་ དཀར་ཆག་བསྣན་པས་སོ་
བདུན་བཅས་པོད་ཆེན་གཅིག་ཏུ་བསྡུས་པ་པེ་ཅིང་པར་མ་ཞིག་མི་་་
རིགས་དཔེ་མཛོད་ཁང་དུ་བཞུགས་སོ།།
ལར་ཁོང་གི་གསུང་ཚང་མ་ཚིག་ཉུང་ཞིང་དོན་འདུས་པ།
གོ་བདེ་ལ་སྙན་ཆ་ལྡན་པར་མ་ཚད། གཞུང་དོན་རྟོགས་དཀའ་བ་
རྣམས་གནད་ཕིགས་པར་བཤད་འདུག ཁོང་གི་རྣམས་ཐར་མ་
མཇལ་ཡང་འབྲེལ་ཡོད་ཀྱི་ཡིག་ཆ་དང་ཁོང་གི་གསུང་འབུམ་གྱི་་་་་
མཛད་བྱང་སོགས་ལ་བརྟེན་ནས་བྲིས་པ་ཡིན་པས་སྐྱོན་དང་ནོར་བ་
ཡོད་ན་རྒྱུས་ཡོད་རྣམ་པས་ལེགས་བཅོས་ཡོང་བར་མཁྱེན།
• 492 •



རྔ་རྒོད་ནམ་མཁའ་སེང་གེའི་
རྣམ་ཐར་མདོར་བསྡུས།
རྔ་རྒོད་ནམ་མཁའ་སེང་གེ་ནི། མདོ་སྨད་རྔོག་ཕྱོགས་ཀྱི་
ས་ཡི་ཆར་གཏོགས་པ་གསེར་བོ་ཞེས་པའི་ཡུལ་དུ། ཡབ་མགོན་པོ་ཚེ་
རིང་དང་། ཡུམ་བན་དེ་མཚོ་གཉིས་ཀྱི་སྲས་སུ། རབ་བྱུང་བཅུ་
གཉིས་པའི་ཆུ་ཕོ་འབྲུག་གི་ལོ་( ༡༧ ༡༢）ལ་འཁྲུངས།
དགུང་གྲངས་ལྔ་པའི་དུས་སུ། རྔ་རྒོད་དཔོན་གྱིས་བཀས་
སྐུལ་འོག ཆོས་འཁོར་ཞབས་དྲུང་རིན་པོ་ཆེ་ནས། རྔ་རྒོད་བླ་མ་
དཀའ་བཅུ་རྡོ་རྗེ་རྒྱལ་མཚན་གྱི་སྤྲུལ་སྐུར་ངོས་བཟུང་། །
དགུང་ལོ་བདུན་པར་འབོ་ར་ནས་ཕེབས་པའི་བཙུན་པ་་་་
ཞིག་དགེ་རྒན་དུ་བསྟེན་ནས་ཀློག་སློབ་པའི་དབུ་བཙུགས། འདུལ་
འཛིན་ཆེན་པོ་ཏཱ་དཔོན་སྤྲུལ་སྐུའི་མདུན་དུ་རབ་ཏུ་བྱུང་ཞིང་དགེ་་་
ཚུལ་གྱི་སྡོམ་པ་བླངས། མཚན་ནམ་མཁའ་སེང་གེ་ཞེས་གསོལ། ལོ་
དེའི་ཟླ་བ་བཅུ་པའི་ཚེས་བཅུའི་ཉིན་མཛད་སྒོའི་རྟེན་འབྲེལ་གཟབ་་
རྒྱས་དང་བཅས་བླ་མ་གོང་མའི་གདན་ཁྲིར་བཞུགས། ཁུ་བོ་རབ་
• 493•



འབྱམས་སྨྲ་བ་བློ་བཟང་དཔལ་འབྱོར་ཡོངས་འཛིན་དུ་བསྟེན་ནས།
རྗེ་མི་ལའི་རྣམ་མགུར་གྱི་ཁྲིད་ལུང་དང་། ཀུན་རིག་དང་འཇིགས་
བྱེད་སོགས་ཀྱི་དབང་རྗེས་གནང་བཅས་མང་དུ་ཞུས་པར་མ་ཟད། །
དམ་པ་དེ་ཉིད་ལ་སྨན་གྱི་རྒྱུད་བཞིའི་ལག་ལེན་སོགས་གསན་ཅིང་།
རྒྱུད་ཀྱི་རྩ་བ་བློར་འཛིན་མཛད། རྩེ་དབུས་པ་བསོད་ནམས་རྒྱལ་
མཚན་མདུན་དུ། དབྱངས་ཅན་སྒྲ་མདོའི་རི་མོ་སོགས་སྒྲའི་སྐོར་
དང༌། རྩིས་སྐར་ནག་དང་ཐིག་ཚད་སོགས་ཐ་སྙན་རིག་པའི་གནས་
རྣམས་ལ་སྦྱངས་པ་མཐར་ཕྱིན་མཛད། །
དགུང་ལོ་བཅུ་དགུ་པར་འདུལ་འཛིན་ཆེན་པོ་ཏཱ་དཔོན་་་་
པས་མཁན་པོ་མཛད་ནས་དགེ་སློང་གི་སྡོམ་པ་གནང་། ལོ་དེར་
དབུས་གཙང་དུ་གནས་སྐོར་ཕེབས། དབོན་རྒན་གཞོན་གཉིས་དང་
ཁུ་ཚན་བཅས་བཞི་པོ་ལྷན་ཅིག་ཏུ་དབུས་གདན་ས་གསུམ་དང་། །
གཙང་བཀྲ་ཤིས་ལྷུན་པོ་སོགས་དགོན་གནས་ཁག་དང་། དེར་
བཞུགས་ཀྱི་རྟེན་ཁྱད་འཕགས་རྣམས་མཇལ་བར་མ་ཚད། རྒྱལ་
དབང་བསྐལ་བཟང་རྒྱ་མཚོ་མགར་ཐར་ནས་དབུས་སུ་བྱོན་མ་ཐག་་
པའང་མཇལ་ཁ་ཐོབ། བཀྲས་ལྷུན་དུ་པཎ་ཆེན་རིན་པོ་ཆེའང་
མཇལ་ནས། གྲ་སར་མ་ཞུགས་པར་ཁུ་བོ་དང་དབོན་རྒན་གྱིས་
གསུང་དང་བསྟུན་ཏེ་རིང་མིན་རང་གི་གདན་སར་ལོག
དགུང་ལོ་ཉེར་ལྔ་པ་མེ་འབྲུག་ལོར་ཁུ་བོ་ཡོངས་འཛིན་བློ་་་
• 494 •



བཟང་དཔལ་འབྱོར་དགོངས་པ་རྫོགས། ཆུང་དུས་ནས་འདྲིས་ཆེ་
བའི་དབང་གིས་ཐུགས་སྐྱོ་གདུང་ཚད་མེད་ངང་ནས། དགོངས་
རྫོགས་ཀྱི་བྱ་བ་རྒྱ་ཆེན་བསྒྲུབས།
དགུང་ལོ་སོ་གཅིག་པར་གྱི་ལིང་རི་ཁྲོད་དུ་ཕེབས་ནས་སྒྲུབ་
པ་ཉམས་ལེན་མཛད་ཅིང་རྗེས་ནས་གཟིམ་མནལ་བརྟགས་པའི་ལྟས་
སོགས་ལ་བརྟེན། ཤིང་བཟོ་སངས་རྒྱས་སྐྱབས་ལ་གསས་མཁར་སྒང་
དུ་ཤིང་གི་མཚམས་ཁང་ཞིག་འདེབས་བཅུག་སྟེ་མཚམས་བཞུགས།
ལོ་ཤས་རྗེས་འཇམ་དབྱངས་བཞད་པ་འཇིགས་མེད་དབང་པོ་མཇལ་
བར་ཕེབས། འཇམ་བཞད་ནས་ཨ་མཆོག་གི་སར་དགོན་པ་ཞིག་
འདེབས་ན། ཕྱིས་འཕེལ་རྒྱས་རྒྱ་ཆེ་ཡོང་རྒྱུ་སོགས་ཀྱི་བཀའ་ནན་
གནང་བར་བརྟེན། ཁོང་གིས་ཨ་མཆོག་གི་ཡུལ་དུ་དགོན་པ་གསར་
དུ་བཏབ། རྗེས་ནས་བཤད་གྲྭ་དང་སྒྲུབ་གྲྭ་བཙུགས། སྐུ་གསུང་
ཐུགས་ཀྱི་རྟེན་མང་པོ་གསར་བཞེངས་དང་། འཆད་རྩོད་རྩོམ་
གསུམ་གྱི་ཆོས་སྤྲིན་རྒྱ་ཆེར་སྤྲོས། མདོ་སྨད་ཀྱི་སྟག་ཚང་དགོན་
དང་། ཁྱ་དགེ་དགོན། དགོན་ལུང་། རྐང་ཚ་དགོན་སོགས་དགོན་
གནས་ཕལ་ཆེ་བར་ཕེབས་ཤིང་བླ་སྤྲུལ་དང་དཔོན་ཁག་རྣམས་ལ་་་་
དམ་པའི་ཆོས་ཆར་ཕབ་ཅིང་། དབེན་པར་སྒྲུབ་པ་ཉམས་ལེན་
མཛད་མཁན་རྣམས་ལའང་གང་ལ་གང་འཚམ་གྱི་བཀའ་ཆོས་གནང་
ནས། དགུང་ལོ་རེ་དགུ་རུ་ཕེབས་པ་རབ་བྱུང་བཅུ་གསུམ་པའི་
• 495•



ལྕགས་བྱི་(༡༧༨༠）ལོའི་ཟླ་བ་གཉིས་པའི་ཚེས་གཅིག་གི་ཐོ་རངས་
ཀྱི་དུས་སུ་དགོངས་པ་ཞི་བའི་དབྱིངས་སུ་ཐིམ་མོ། །
ཁོང་གི་གསུང་ནི་བླ་མའི་རྣལ་འབྱོར་འཁྱེར་བདེ་》དང་་
《བྱང་ཆུབ་བདེ་ལམ་གྱི་སྦྱོར་ཆོས་》སོགས་མདོ་སྔགས་ཀྱི་ཉམས་ལེན་
དང་ཁྲིད་ཆོག་སོགས་བདུན་ཅུ་ལྷག་ཙམ་དང་། 《སུམ་རྟགས་འགྲེལ་
པ་བློ་ལྡན་དགའ་བསྐྱེད་》དང་ 《སྙན་ངག་གི་ལེགས་བཤད་ཀུན་་་་་
མཁྱེན་ལྔ་པའི་ཞལ་ལུང་》དང་《སྐར་རྩིས་སྔོན་འགྲོ་》སོགས་རིག་་་་
གནས་ཐུན་མོང་བའི་སྐོར་ཆོས་ཚན་བཅུ་ལྷག་བཅས་ཁྱོན་ཆོས་ཚན་་་
བརྒྱད་ཅུ་ཙམ་བཞུགས་པ་གཅིག་ཏུ་བསྡུས་པའི་པོ་ཏི་ཀ་བ་དང་ཁ་་་
པ་གཉིས་མི་རིགས་དཔེ་མཛོད་ཁང་དུ་བཞུགས་སོ།།
དཀའ་ཆེན་ཡེ་ཤེས་རྒྱལ་མཚན་
གྱི་རྣམ་ཐར་མདོར་བསྡུས།
དཀར་ཆེན་ཡེ་ཤེས་རྒྱལ་མཚན་ནི། མངའ་རིས་སྟོད་དུ་
ཡབ་བོད་ཀྱི་ཆོས་རྒྱལ་གྱི་གདུང་བརྒྱུད་ཚངས་པ་དཀར་པོ་ཞེས་པ་་་
དང་། ཡུམ་ཚེ་རིང་དཔལ་འཛོམས་གཉིས་ཀྱི་སྲས་སུ་རབ་བྱུང་བཅུ་
• 496.



གཉིས་པའི་ཆུ་སྦྲུལ་( ༡༧ ༡༣）ལོར་སྐུ་འཁྲུངས་།
ཡབ་ཀྱིས་ཏིང་ངེ་འཛིན་ལ་མངའ་བརྙེས་པའི་རྣལ་འབྱོར་
པ་བཟང་པོ་ཞིག་ལ་མིང་ཞུས་པས་ཨོ་རྒྱན་ཚེ་འཕེལ་ཞེས་གསོལ།
རྗེས་སུ་ཐོས་བསམ་གླིང་ཆོས་རྗེ་ཚེ་བརྟན་རྒྱལ་མཚན་གྱིས་ཨོ་རྒྱན་་་་
ཆོས་འཕེལ་གསོལ་བ་དང་ཆབས་ཅིག་སྐྲ་ཕུད་བཞེས། ཨ་ཎི་ཚེ་
དབང་ཞེས་པས་བུ་ཆོས་བྱེད་ན་ཀ་ཁ་སློབ་དགོས་ཟེར་ནས་ཀློག་་་་
རྣམས་དེས་བསླབ་པས་རིང་པོར་མ་ལོན་པར་ཀློག་རབ་ཏུ་ཕྱིན་པར་
དེ་ནས་བཀྲས་ལྷུན་དྲུང་རམས་པ་ཀུན་དགའ་ཞེས་པར་་་་་
དགེ་རྒན་བསྟེན་ཏེ་ཆོས་སྤྱོད་བློར་འཛིན་བྱས། ཆུ་སྟག་
（༡༧༢༢）ལོར་པཎ་ཆེན་བློ་བཟང་ཡེ་ཤེས་ལས་རབ་ཏུ་བྱུང་།
མཚན་ཡེ་ཤེས་རྒྱལ་མཚན་གསོལ།
དེ་ནས་དགེ་བའི་བཤེས་གཉེན་ཚེ་བརྟན་རྒྱལ་མཚན་་་་
བསྟེན་ནས་བསྡུས་གྲྭ་ནས་རྣམ་འགྲེལ་གྱི་གཞུང་བཅས་ལ་བརྩོན་་་་་་
པར་མཛད། སྐྱིལ་གྲོང་གྲུབ་པའི་དབང་ཕྱུག་བློ་བཟང་རྣམ་རྒྱལ་
ལས་ 《རྣམ་འགྲེལ་》རྩ་བ་དང་《དབུ་མ་འཇུག་པ་》གཉིས་ཀྱི་ལུང་་
དང་བཀའ་ཁྲིད་གསན། དགུང་ལོ་བཅུ་དགུ་སྐབས་ཕུར་ལྕོག་ངག་
དབང་བྱམས་པ་རིན་པོ་ཆེ་ནས་གསུང་ཆོས་མང་དུ་བསྩལ་ཞིང་།
• 497 •



དབུ་མ་ཕར་ཕྱིན་མཛོད། འདུལ་བ། རྣམ་འགྲེལ་བཅས་པོད་ལྔའི་
རྩ་བ་རྣམས་ཐུགས་འཛིན་གནང་། དེ་དག་གི་རྩ་འགྲེལ་རྣམས་
དཀའ་ཆེན་ཡེ་ཤེས་ཐོགས་མེད་དང་ཚེ་བརྟན་རྒྱལ་མཚན། གྲུབ་
དབང་བློ་བཟང་རྣམ་རྒྱལ་རྣམས་ལ་བསྟེན་ནས་གསན་སྦྱངས་་་་་
མཛད། །
དགུང་ལོ་ཉི་ཤུ་རྩ་གསུམ་པ་ཤིང་ཡོས་(༡༧ ༣༥）ལོར་་་་་
དབེན་པའི་རི་ཁྲོད་དུ་སྒྲུབ་པ་ཉམས་ལེན་མཛད་རྒྱུར་ཐུགས་ཐག་་་་
བཅད་དེ་གྲུབ་དབང་རིན་པོ་ཆེའི་ཁྲོད་དུ་ཕེབས། གྲུབ་དབང་རིན་
པོ་ཆེས་མཁན་སློབ་སྦྲགས་མ་དང་། རྫོང་དཀར་འཕེལ་རྒྱས་གླིང་གི་
དབུ་མཛད་བློ་བཟང་བསོད་ནམས་ཀྱིས་གསང་སྟོན་པ། མང་ཐོས་
འདུལ་འཛིན་པ་དགེ་འདུན་རྒྱལ་མཚན་གྱིས་དུས་གོ་བ། ཁ་སྐོང་གི་
དགེ་འདུན་བཅུ་ཚོགས་ཀྱི་དབུས་སུ་བསྙེན་པར་རྫོགས།
དགུང་ལོ་ཉེར་གསུམ་ནས་བཞི་བཅུ་ཞེ་གཅིག་བར་དབེན་
པའི་རི་ཁྲིད་དུ་བཞུགས་ནས་སྒྲུབ་པ་ཉམས་ལེན་གཙོ་བོར་མཛད། །
བར་སྐབས་ཞིག་ཕུར་ལྕོག་རིན་པོ་ཆེར་གསུང་ཆོས་ཞུ་སར་ཕེབས་་་་
ནས་ཇོ་བོར་འབྱོར་སྐབས་ཇོ་བོའི་མདུན་གཙང་དགེ་བཤེས་ཡེ་ཤེས་་
དཔལ་འབྱོར་དང་། བཀྲས་ལྷུན་དཀའ་ཆེན་བཟང་པོ་བཅས་ནས་
དུང་དཀར་ཞིག་ཕུལ་ཏེ་ལམ་རིམ་བདེ་ལམ་གྱི་ཁྲིད་ཅིག་དགོས་ཚུལ་
ནན་ཆེར་གསོལ་བ་སོགས་ལ་བརྟེན། འབྲས་སྤུངས་གཙང་པའི་སྤྱི་
• 498 •



ཁང་དུ་དགེ་བཤེས་སུམ་ཅུ་སྐོར་ལ་བདེ་ལམ་གྱི་བཀའ་འཁྲིད་ཞག་ཉི་
ཤུ་སྐོར་གནང་། དེ་ནི་ལམ་རིམ་གྱི་ཁྲིད་གནང་བའི་ཐོག་མ་ཡིན། །
གཞན་ཡང་དགའ་བཞི་གུང་པཎྜི་ཏའི་ཐུགས་བཞེད་ལྟར་་་་
ཁོང་དང་། ལྕམ་བདེ་ལྡན་སྒྲོལ་མ། སྐུ་ཞང་སྐྱེད་སྦུག་ཆོས་མཛད།
འབྲས་གཙང་དགེ་བཤེས་དཔལ་འབྱོར་གྱིས་གཙོས་དགེ་བཤེས་བརྒྱ་
ཙམ་ལ་བླ་མཆོད་ཀྱི་འཁྲིད་གནང་། །
དེ་ནས་གངས་དཀར་གྱི་མཁའ་འགྲོའི་གསང་ཕུག་ཏུ་་་་་
ཕེབས་ནས་སྒྲུབ་པ་སྔར་བཞིན་མཛད། དེ་ནས་གངས་ཁུར་མོའི་
མགུལ་དང་མཁའ་འགྲོ་མ་བྱེ་བ་འབུམ་སྡེའི་ཚོགས་ཁང་། རྡོ་ཨ་རུ་
རིའི་ཕུག་སོགས་སུ་གསང་སྟབས་ཀྱིས་ཕེབས་ནས་བསྒོམས་པས་་་་་
གནས་དེར་ཏིང་ངེ་འཛིན་ཤིན་ཏུ་འཕེལ་བར་གྱུར། ཕྱིས་གནས་
དེར་སེམས་བསྐྱེད་སྒང་དུ་གྲགས།
དེ་ རྗེས་ བལ་ ཡུལ་ དུ་ ཕེབས་ནས་ ཟླ་ བ་ བདུན་ ཙམ་་་་
བཞུགས། དེ་ནས་སྔར་གྱི་བཞུགས་གནས་མཁའ་འགྲོའི་གསང་ཕུག་
ཏུ་ཚུར་བྱོན། དེ་ནས་ས་པཎ་ལ་འཇམ་དབྱངས་ཞལ་གཟིགས་པའི་
གནས་སྤང་ཤིང་གི་ལྷ་ལྔ་ཕུག་དང་རྗེ་རེ་མདའ་བའི་སྒྲུབ་གནས་མེ་་་
ཏོག་མདངས་ཆེན། རྗེ་མི་ལའི་སྒྲུབ་གནས་ར་མ་བྱང་ཆུབ་རྫོང་།
བྲག་དཀར་རྟ་སོ་དབུ་མ་རྫོང་སོགས་སུ་ཕེབས་ནས་སྒྲུབ་པ་ལ་རྩེ་་་་
གཅིག་ཏུ་གཞོལ་བར་མཛད།
• 499 •



དེ་ནས་ཆུ་བྱ་(༡༧༥༣)ལོར་མ་ལྔའི་ལ་ཁར་ཕེབས། སྔོན་
འབུལ་བ་རྣམས་མི་བཞེས་ཀྱང་འདི་ནས་བཟུང་འབུལ་སྦྱོར་བྱུང་བ་་
ཚང་མ་བཞེས་ནས་བསྟན་འགྲོའི་དོན་དུ་སྦྱར་བར་མཛད། འདི་
ནས་ཕུར་ལྕོག་རིན་པོ་ཆེ་སོགས་ཀྱི་བཀའ་བཞིན་གཞན་ལ་གསུང་་་་་
ཆོས་གནང་བ་གཙོ་བོར་མཛད། སློབ་མ་ཡང་གསུང་ཆོས་གནང་
ཐེངས་རེར་སྟོང་ལྷག་ཙམ་རེ་འདུས་པས་སྐུ་ཚེ་འདི་ལ་སློབ་མ་ཆིག་་་
འབུམ་ལྷག་ཙམ་བྱུང་།
རབ་བྱུང་བཅུ་གསུམ་པའི་ཆུ་སྟག་( ༡༧༨༢）ལོ་བགྲང་བྱ་
བཅུ་གཉིས་པར་ཏཱ་ལའི་བླ་མ་སྐུ་ཕྲེང་བརྒྱད་པའི་ཡོངས་འཛིན་་་་་
གནང་། གོང་མ་ཆེན་ལུང་ཡང་ཤིན་ཏུ་དགྱེས་ཏེ་ལེགས་སོའི་རྟེན་
དང་བཅས་ངེས་པ་དོན་གྱི་པཎྜི་ཏ་ཆེན་པོར་དབང་བསྐུར། རྗེ་
འདིས་བཀའ་གདམས་གོང་མ་རྣམས་ཀྱི་རྣམ་ཐར་བདག་གིར་བཞེས་
ཏེ་སངས་རྒྱས་བསྟན་པ་སྤེལ་བའི་འཕྲིན་ལས་རྒྱ་ཆེར་མཛད་པ་་་་་
རྣམས་ཡིག་ཚོགས་མང་བར་འཇིགས་ནས་ཞིབ་ཕྲར་མ་བཀོད།
རབ་བྱུང་བཅུ་གསུམ་པའི་ཆུ་གླང་( ༡༧༩༣）ལོར་དགུང་
གྲངས་བརྒྱད་ཅུར་ཕེབས་པ་ན་དགོངས་པ་རྫོགས་སོ།།
རྗེ་འདིའི་སློབ་མ་གཙོ་བོ་ཏཱ་ལའི་བླ་མ་སྐུ་ཕྲེང་བརྒྱད་པ་་་
དང་པཎ་ཆེན་བདུན་པ་བསྟན་པའི་ཉི་མ། ཕུར་ལྕོག་རིན་པོ་ཆེའི་
ཡང་སྲིད་བཅས་ཀྱི་གཙོས་མཐའ་ཡས་པ་བྱུང་ཞིང་རབ་བྱུང་བསྙེན་་
• 500



རྫོགས་ཀྱི་སྡོམ་པ་ནོད་པའི་སློབ་མའང་ཁྲི་ཕྲག་བརྒལ་བ་བྱུང་ཡོད།
ཁོང་གི་གསུང་ཆོས་ཐུབ་པའི་སྐྱེས་རབས་རྣམ་བཤད་་་་་
དང་། སེམས་སེམས་བྱུང་གི་རྣམ་བཤད། བུ་སྟོན་གསུང་འབུམ་གྱི་
དཀར་ཆག་སོགས་དཀར་ཆག་སྣ་ཚོགས་བཅས་མདོ་སྔགས་ཀྱི་གསུང་
ཆོས་པོད་བཅོ་བརྒྱད་བཞུགས་སོ།།
ལྕང་སྐྱ་རོལ་པའི་རྡོ་རྗེའི་རྣམ་
ཐར་མདོར་བསྡུས།
ལྕང་སྐྱ་རོལ་པའི་རྡོ་རྗེའམ་ཡེ་ཤེས་བསྟན་པའི་སྒྲོན་མེ་ནི་
མདོ་སྨད་ཙོང་ཁ་བྱང་གི་ཕྱོགས་སུ་རྒྱ་བོད་འདྲེས་མར་བསྡད་པའི་ས་
ཆ་ལང་གྲུའུ་ཞེས་པའི་འབྲོག་སྡེར། ཧོར་གྱི་རུས་སུ་གཏོགས་པའི་
ཡབ་ཆི་གྱ་ཚངས་པ་གུ་རུ་བསྟན་འཛིན་དང་། ཡུམ་བུ་སྐྱིད་གཉིས་
ཀྱི་སྲས་སུ། རབ་བྱུང་བཅུ་གཉིས་པའི་མེ་བྱ་(༡༧ ༡༧)ལོའི་ཟླ་བ་
དང་པོའི་ཚེས་བཅུའི་ཉིན་སྐུ་བལྟམས། །
དགུང་ལོ་བཞིར་ཕེབས་པ་ན། འཇམ་བཞད་ངག་དབང་
བརྩོན་འགྲུས་ཀྱིས་ལྕང་སྐྱ་བློ་བཟང་ཆོས་ལྡན་གྱི་སྤྲུལ་སྐུར་ངོས་་་་
• 501 •



འཛིན་མཛད། སྐབས་དེར་སོག་པོའི་ཝང་སྟོབས་ཆེན་ཞིག་གི་བུ་
ལྕང་སྐྱའི་སྤྲུལ་སྐུ་ཡིན་པར་བསྒྲགས་སྟབས། རེ་ཞིག་བར་གོང་མར་
ཞུ་རྒྱུ་འགྱངས་དགོས་ཐུག དེ་ནས་ཐུའུ་བཀྭན་ཆོས་ཀྱི་རྒྱ་མཚོས་
ཐུགས་ཁུར་བཞེས་ཏེ་གོང་མར་ཞུས་པས། གདན་སར་གདན་དྲོངས་
ཞེས་པའི་བཀའ་ཐོབ། པེ་ཅིང་ནས་དཀའ་ཆེན་ཤེས་རབ་དར་རྒྱས་
དང་དེམ་ཆི་བཅས། ལྕགས་བྱི་ཟླ་བ་ལྔ་པར་ལང་གྲུའུ་ལ་སྤྲུལ་སྐུ་
གདན་འདྲེན་དུ་འབྱོར། ཚེས་གཅིག་ཉིན་གཟིམ་གུར་དུ་གདན་
དྲངས་ནས་གསོལ་སྟོན་རྒྱ་ཆེན་ཕུལ་ཞིང་། གོང་མས་གནང་བའི་
དངོས་འབུལ་སྤམ་མཐོ་བ་ཕུལ། ཚེས་གསུམ་ཉིན་དགོན་ལུང་ཕྱོགས་
སུ་ཆིབས་ཁ་བསྒྱུར། ཚེས་པ་བཅུའི་ཉིན་བླ་དཔོན་སེར་སྐྱ་སྟོང་ཕྲག་
མང་པོས་བསུ་བ་དང་བཅས་ལྕང་སྐྱ་བླ་བྲང་དུ་འབྱོར། ལྕང་སྐྱ་གོང་
མའི་སློབ་མ་ཨ་རྩེ་ཆོས་རྗེ་བློ་བཟང་ཆོས་འཛིན་མདུན་ནས་འབྲི་ཀློག་
སྦྱོར་སྡེབ་སོགས་སྦྱོང་བའི་འགོ་བཙུགས།
དགུང་ལོ་བདུན་པར་བློ་བཟང་བསྟན་པའི་རྒྱལ་མཚན་་་་་
མདུན་ནས་དགེ་བསྙེན་གྱི་སྡོམ་པ་བླངས། རབ་བྱུང་བཅུ་གཉིས་
པའི་ཆུ་མོ་ཡོས་ཀྱི་ལོ་(༡༧༢༣）ལ་མཚོ་སྔོན་གྱི་དཔོན་བསྟན་འཛིན་
ཆིང་ཝང་སོགས་ནས་གོང་མར་རྒོལ་བའི་དུས་ཟིང་བསླངས། ཅང་
ཇུན་གུང་ཉེན་གཡོའུ་དང་། གུང་ཡོའུ་གྲུང་ཆི་གཉིས་ཀྱིས་དཔུང་
ཆེན་བཏེགས་ནས་མཚོ་སོག་ཆམ་ལ་ཕབ། དགོན་སྡེ་མང་པོར་གོང་
• 502 •



མའི་བཀའ་ཆད་ཕོག ཤིང་ཕོ་འབྲུག་གི་ལོ་ (༡༧༢༤）ལ་དགོན་
ལུང་དགོན་པ་ཤུལ་མེད་དུ་བརླགས། ལྕང་སྐྱ་སྤྲུལ་སྐུ་དགོན་ལུང་
ནས་ཉིན་ལམ་གཉིས་ཙམ་གྱི་སར་མཆོད་རྟེན་ཐང་དགོན་པའི་ཉེ་་་་
འདབས་ནགས་ཚལ་སྟུག་པོ་ཡོད་པའི་བྲག་ཕུག་ཅིག་ཏུ་གབ་ནས་་་་་
བཞུགས། སྐབས་དེར་གོང་མ་ཡུང་ཏྲིང་རྒྱལ་སར་ཕེབས་ནས་ལོ་
གཉིས་པ་ཡིན་ཞིང་། ལྕང་སྐྱ་གོང་མར་ཟབ་ཆོས་ཞུས་མྱོང་བས་
ཐུགས་དད་ཁྱད་པར་ཅན་ཡོད་སྟབས། སྤྲུལ་སྐུར་བར་ཆད་འབྱུང་
དོགས་ཀྱིས་དེ་འཕྲལ་ཅང་ཇུན་གཉིས་ལ་པེ་ཅིང་དུ་གདན་དྲང་་་་་་
དགོས་པའི་བཀའ་ཕབ། ཅང་ཇུན་གཉིས་ཀྱིས་ཐབས་སྣ་ཚོགས་ལ་
བརྟེན་ཏེ་ནགས་ཚལ་ནས་ཟི་ལིང་དུ་གདན་དྲངས། དེ་ནས་རྒྱ་ནག་
ཏུ་ཕེབས། གོང་མས་ཁོང་ཟུང་གྲུ་ཟི་དགོན་པར་ལྕང་སྐྱ་གོང་མའི་
གདན་སར་བཀོད། དཀའ་ཆེན་ཤེས་རབ་དར་རྒྱས་སློབ་དཔོན་དུ་
བསྟེན་ནས། མདོ་སྔགས་ཀྱི་གཞུང་ཆེན་རྣམས་ལ་གསན་སྦྱོང་
མཛད།
དགུང་ལོ་བཅོ་བརྒྱད་པའི་དུས་སུ་རིག་གནས་ཀུན་ལ་་་་་
མཁས་པར་གྱུར། རྒྱ་དང་སོག་པོ་མན་ཇུ་བཅས་ཀྱི་སྐད་ཡིག་ཀྱང་
ཁོང་དུ་ཆུད། སྐབས་དེར་གོང་མས“བྱམས་བརྩེས་འགྲོ་བ་ཡོངས་ཀྱི་
སྤྱི་བོ་ནས་དབང་བསྐུར་བའི་ཀུན་མཁྱེན་བླ་མ་” ཞེས་པའི་མཚན་་་་་
སྙན་དང་གསེར་སྲང་བརྒྱད་ཅུ་ལས་གྲུབ་པའི་ཐམ་ཀ གསེར་ཡིག་
• 503 •



བཅས་གནང་ནས་ཆབ་སྲིད་ཆེན་པོའི་བླ་མར་བཀུར།
ཤིང་ཕོ་སྟག་གི་（༡༧༣༤)ལོ་ལ་གོང་མའི་བཀའ་བཞིན།
རྒྱལ་སྲས་བཅུ་བདུན་པ་ཁེང་ཟི་ཆིང་ཝང་དང་ལྷན་ཅིག རྒྱལ་
དབང་བདུན་པ་དབུས་སུ་གདན་དྲངས་ནས་པོ་ཏ་ལའི་གདན་སར་་
འགོད་པའི་ཆེད་དུ་ཁམས་ཕྱོགས་སུ་ཕེབས། ཟླ་བ་བཅུ་གཅིག་པའི་
ཚེས་ཉེར་གསུམ་ཉིན་མགར་ཐར་དུ་འབྱོར། རྒྱལ་དབང་མདུན་པར་
གོང་མས་གནང་བའི་གསེར་ཡིག་བསྒྲགས་ཤིང་དངོས་འབུལ་རྒྱ་ཆེན་
ཕུལ། དགུང་ལོ་བཅུ་དགུ་པ་ཤིང་མོ་ཡོས་ཀྱི་ལོའི་（༡༧༣༥）ཟླ་བ་
གསུམ་པར་ཁམས་ལྷོ་བརྒྱུད་ཀྱི་ཉག་ཆུ་རྫོང་དང་ལི་ཐང་སོགས་་་་་
བརྒྱུད་དེ་དབུས་སུ་ཕེབས། ཟླ་བ་བདུན་པའི་ཚེས་བཅུ་བདུན་ཉིན་
རྒྱལ་དབང་བདུན་པ་པོ་ཏ་ལར་གདན་ཁྲིར་བཀོད། ཟླ་བ་བཅུ་པར་
གཙང་དུ་ཕེབས། ཚེས་བརྒྱད་ལ་བཀྲ་ཤིས་ལྷུན་པོར་འབྱོར། ཚེས་
དགུ་ཉིན་པཎ་ཆེན་བློ་བཟང་ཡེ་ཤེས་མཇལ་ཁ་ཞུས། ཟླ་བ་བཅུ་པའི་
ཚེས་བཅུ་གསུམ་ཉིན་པཎ་ཆེན་ལས་རབ་བྱུང་དགེ་ཚུལ་གྱི་སྡོམ་པ་་་་
མནོས།
སྐབས་དེར་གོང་མ་ཡུང་ཏྲིང་གནམ་དུ་གཤེགས་པའི་་་་་
གནས་ཚུལ་འབྱོར་བས། འཕྲལ་དུ་དབུས་སུ་ཕྱིར་ཕེབས། འབྲུག་
ལོར་རྒྱ་ནག་ཏུ་ཆིབས་ཁ་བསྒྱུར། དར་མདོ་སོགས་བརྒྱུད་དེ་པེ་ཅིང་
དུ་ཕེབས། གོང་མ་ཆན་ལུང་ནས་ཁོང་པེ་ཅིང་གི་ཐམ་ཀ་བླ་མར་
• 504 •



བསྐོས། དགུང་ལོ་ཉེར་ལྔར་ཕེབས་པ་ལྕགས་མོ་བྱའི་ལོར་གོང་མས་
བསྟན་འགྱུར་སོག་ཡིག་ཏུ་བསྒྱུར་དགོས་པའི་བཀའ་ཕེབས། ཟླ་བ་
བཅུ་པར་དབུ་བཙུགས། ལོ་ཙཱ་བ་མང་པོ་དང་ལྷན་ཅིག་ཆུ་ཕོ་ཁྱིའི་
ལོ་ཟླ་བ་བཅུ་གཅིག་པའི་ཚེས་བཅོ་ལྔ་ལ་མཇུག་གྲུབ་པར་མཛད།
ཕྱིས་སུ་པེ་ཅིང་དུ་དཔར་བཏབ་ནས་སོག་ཡུལ་ཀུན་ཏུ་ཁྱབ་བོ།
དགུང་ལོ་སོ་གསུམ་དུ་ཕེབས་པ་ས་མོ་སྦྲུལ་ཀྱི་ལོར་གོང་་་་་
མར་དགོངས་པ་ཞུས་ཏེ་མདོ་སྨད་རང་ཡུལ་དུ་ཕེབས། རྒྱལ་བ་ཡོན་
ཏན་རྒྱ་མཚོས་བཏབ་པའི་དགོན་ལུང་དུ། ཁྲི་ཟུར་སུམ་པ་ཞབས་
དྲུང་སོགས་ཆེ་དགུས་སེར་སྦྲེང་དང་བཅས་བསུས། དེ་ནས་སྐུ་
འབུམ་དགོན་སོགས་སུ་ཕེབས་ནས་དམ་ཆོས་བསྩལ། ཟླ་བ་བརྒྱད་
པར་པེ་ཅིན་དུ་ཚུར་ཕེབས།
ཁོང་དགུང་ལོ་ཞེ་གཅིག་ཏུ་ཕེབས་པ་རབ་བྱུང་བཅུ་གསུམ་
པའི་མེ་མོ་གླང་ལོ་(༡༧༥༧) ཟླ་བ་གཉིས་པའི་ཚེས་གསུམ་ལ། རྒྱལ་
དབང་བདུན་པ་དགོངས་པ་རྫོགས་པའི་གནས་ཚུལ་པེ་ཅིན་དུ་་་་་
འབྱོར། གོང་མས་བཀའ་ཕེབས་ལྟར། རྒྱལ་དབང་སྐྱེ་ཕྲེང་ངོས་
འཛིན་པའི་ཆེད་དུ། ཨམ་པན་གཅིག་དང་གོང་མའི་བླ་སྨན་པ་
གཉིས། དཔོན་ཆུང་ཁ་ཤས་དང་བཅས་ཁམས་དར་རྩེ་མདོ་སོགས་
བརྒྱུད་དེ་དབུས་སུ་ཕེབས། ཟླ་བ་བཅུ་གཉིས་པར་ལྷ་སར་འབྱོར།
ཕྱི་ལོའི་ཟླ་བ་བཞི་པར་གཙང་བཀྲ་ཤིས་ལྷུན་པོར་བསྐྱོད། པཎ་ཆེན་
• 505 •



བློ་བཟང་དཔལ་ལྡན་ཡེ་ཤེས་དང་ཞལ་འཛོམས། སྣར་ཐང་དུ་ཆོས་
མཇལ་ཕེབས་རྗེས་དབུས་སུ་ཕྱིར་ཕེབས། ལྕགས་ཕོ་འབྲུག་གི་ལོར་
པེ་ཅིན་དུ་ཕྱིར་ཕེབས། སྐབས་དེར་གོང་མའི་ཕོ་བྲང་དུ་ལྕང་སྐྱ་མ་
གཏོགས་བླ་ཆེན་གཞན་མེད་པར་བརྟེན། གོང་མས་ཐུའུ་བཀྭན་ཆོས་
ཀྱི་ཉི་མ་པེ་ཅིན་ཡོང་དགོས་པའི་བཀའ་ཕེབས། དེ་ནས་ཐུའུ་བཀྭན་
རྒྱ་ནག་ཏུ་ཕེབས་ནས་ཁོང་གི་སློབ་མར་གྱུར། དགུང་གྲངས་ང་
གཅིག་བཞེས་པ་མེ་ཕག་ལོ་ནས་བཟུང་དབྱར་ཁར་ཟླ་བ་བཞི་པ་ནས་
བརྒྱད་པའི་བར་རི་བོ་རྩེ་ལྔར་བཞུགས་ཤིང་། དེར་ཨེ་ཝཾ་དགའ་
འཁྱིལ་ཞེས་པའི་སྒྲུབ་ཁང་ཞིག་ཀྱང་བཏབ། །
དགུང་ལོ་ང་ལྔར་ཕེབས་པ་ལྕགས་མོ་ཡོས་ཀྱི་ལོར་གོང་མས་
བཀའ་ཕེབས་ལྟར། རྒྱལ་བའི་བཀའ་འགྱུར་རོ་ཅོག་མན་ཇུའི་སྐད་
ཡིག་ཏུ་བསྒྱུར་བར་མཛད། པེ་ཅིན་གི་བླ་མ་མཁས་པ་དང་། ཧྭ་
ཤང་ཡོན་ཏན་བཟང་བ་རྣམས་ལ་བསྒྱུར་བཅུག བླ་མ་རང་གིས་
ཞུས་པར་མ་ཚད་གོང་མས་ཀྱང་ཞུ་བཅོས་སོགས་མཛད་དེ་ལོ་འགའ་
ལ་གྲུབ་པར་མཛད། །
རབ་བྱུང་བཅུ་གསུམ་པའི་མེ་ཕོ་རྟའི་ལོ་（༡༧༨༦） ཟླ་བ་
བཞི་པའི་ཚེས་གཉིས་ཀྱི་ཕྱི་དྲོར་ལྕང་སྐྱ་རོལ་པའི་རྡོ་རྗེ་རྒྱ་ནག་རི་བོ་
རྩེ་ལྔར་སྐུ་གཤེགས། བླ་མ་དེ་དུས་དགུང་ལོ་བདུན་ཅུ་ཐམ་པ་ཡིན་
ནོ།།
• 506 •



ཁོང་གི་གསུང་ནི་རྣམ་ཐར་དང་། གསོལ་འདེབས།
མགུར་དང་། ཆབ་ཤོག ཞུ་འཕྲིན། ཆོ་ག་དང་སྒྲུབ་ཐབས་སོགས་
པོ་ཏི་ཀ་ནས་ཇ་པའི་བར་པོད་བདུན། མི་རིགས་དཔེ་མཛོད་ཁང་དུ་
བཞུགས་སོ།།
ཀློང་རྡོལ་ངག་དབང་བློ་བཟང་གི་
རྣམ་ཐར་མདོར་བསྡུས།
ཀློང་རྡོལ་བླ་མ་ངག་དབང་བློ་བཟང་ནི་ཆབ་མདོ་དགོན་་
པའི་ཉེར་འགྲམ་དབེན་ཕུ་ཞེས་བྱ་བར། ཡབ་སྔགས་འཆང་དབང་
འབུམ་དང་། ཡུམ་འཇང་བཟང་འབུམ་སྐྱིད་གཉིས་ལ་སྲས་མིང་
སྲིང་བུ་བཞི་བུ་མོ་བཞི་སྟེ་བརྒྱད་ཡོད་པ་ལ། ཁོང་ལྔ་པ་སྟེ་རབ་བྱུང་
བཅུ་གཉིས་པའི་ས་མོ་ཕག་གི་ལོར་(༡༧ ༡༩）སྐུ་བལྟམས། དགུང་
ལོ་དྲུག་པར་བློ་བཟང་དགེ་འདུན་ལ་དགེ་བསྙེན་ཞུས། དགུང་ལོ་
བདུན་པར་ཆབ་མདོ་དགོན་པའི་ཆོས་གྲྭར་ཞུགས། དགུང་ལོ་བཅུ་
གཉིས་པར་ཕུར་ལྕོག་ངག་དབང་བྱམས་པའི་མདུན་རབ་ཏུ་བྱུང་་་་་
ཞིང་དགེ་ཚུལ་གྱི་སྡོམ་པ་བླངས། དགུང་ལོ་བཅུ་བདུན་པའི་བར་
•507.



ཡབ་ཡུམ་གྱི་མདུན་དུ་འབྲི་ཀློག་སྦྱངས། ཉིན་མཚན་མེད་པར་
འབད་དེ་ཆོ་ག་མང་པོ་བློར་འཛིན་མཛད། སྐབས་དེར་ཆབ་མདོར་
ཐན་པའི་ལོ་ཉེས་བྱུང་སྟེ་ཁོང་ཡབ་སྲས་ཚང་མ་སྡོད་ཐབས་བྲལ་ཏེ་་
ཚ་བ་རོང་སོགས་སུ་སྤྲང་འཁྱམས་ལོ་གསུམ་ཕེབས་དགོས་ཐུག
ལམ་བར་ཆོ་ག་འགའ་ཞིག་ཐུགས་འཛིན་མཛད། ཚུར་ཆབ་མདོར་
ཕེབས་ནས་མི་རིང་བར་བྲག་གཡབ་དགོན་པའི་བླ་མ་དགེ་འདུན་་་་
བཀྲ་ཤིས་ནས་སྨད་ཆུ་བར་དགོན་པའི་སྤྲུལ་སྐུ་ཡིན་པའི་གཏམ་གླེང་
ལ་བརྟེན། ཆུ་བར་དགོན་དུ་ཕེབས། རྗེ་ཙོང་ཁ་པའི་ལམ་རིམ་ཆུང་
བའི་ཡིག་རྒྱུགས་ཕུལ། རྒྱུགས་ལེགས་པོར་བྱུང་ནས་ཐུགས་སྤྲོ་བ་
ཚད་མེད་འཕེལ། འོན་ཀྱང་ཡུན་མི་རིང་བར་བླ་མ་དགེ་འདུན་བཀྲ་
ཤིས་ནས། རྒྱུ་ནོར་སྤེལ་ཕྱིར་འབུལ་སྡུད་ལ་བརྫངས། དཀོར་ནོར་
གྱི་ཆེད་དུ་ཁྱི་ལྡོམ་ལྟར་ཕྱོགས་ཀུན་ཉུལ་དགོས་བྱུང་བས་ཐུགས་ཚད་
མེད་སྐྱོ། དགུང་ལོ་ཉི་ཤུ་པར་ལི་ཐང་དགོན་ཆེན་དུ་ཆོས་གྲྭར་
ཞུགས། ལོ་གསུམ་གྱི་བར་བསྡུས་གྲྭ་སོགས་སྦྱངས། དགུང་ལོ་ཉེར་
བཞི་པར་དབུས་ལྷ་ལྡན་དུ་བྱོན་ནས་བཀྲ་ཤིས་ལྷུན་པོ་དང་སེར་་་་་
འབྲས་དགེ་གསུམ། རྒྱུད་སྟོད་སྨད་སོགས་མཇལ་རྗེས་སེ་ར་ཐེག་
ཆེན་གླིང་བྱེས་པ་གྲྭ་ཚང་གི་ཆོས་གྲྭར་ཞུགས། དགུང་ལོ་སུམ་ཅུ་པར་
རྗེ་ཕུར་ལྕོགས་ངག་དབང་བྱམས་པའི་མདུན་བསྙེན་རྫོགས་ཀྱི་སྡོམ་་་
པ་ཞུས། བྱེས་གྲྭ་ཚང་དུ་ལོ་བཅོ་ལྔའི་རིང་ཐོས་བསམ་མཛད་དེ་མདོ་
• 508 •



སྔགས་རིག་གནས་ཀུན་ལ་མཁས་པ་ཆེན་པོར་གྱུར། རྗེ་ངག་དབང་
བྱམས་པ་ལས་སྔ་ཕྱིར་འཇམ་དཔལ་ཞལ་ལུང་གི་ཁྲིད་ཚར་བརྒྱད། །
བྱང་ཆུབ་བདེ་ལམ་ཚར་བདུན། གསང་བདེ་འཇིགས་གསུམ་རིམ་
གཉིས་ཀྱི་ཁྲིད་ཚར་གསུམ་བཅས་ཞུས། ཏཱ་ལའི་བློ་བཟང་བསྐལ་
བཟང་རྒྱ་མཚོའི་སྤྱན་སྔར་ལམ་རིམ་ཆེན་མོའི་ཁྲིད། གསང་འདུས་
བདེ་མཆོག་སོགས་ཀྱི་དབང་དང་ཁྲིད་བཅས་ཟབ་ཆོས་མང་དུ་ཐོབ།
བར་སྐབས་ཤིག་ལ་ལྷོ་གྲོ་བོ་ལུང་གི་དགོན་པར་གནས་མཇལ་བྱོན། །
རྗེ་མར་པ་ལོ་ཙཱའི་སྐུ་བརྙན་ལ་ཕྱག་བཅས་གསོལ་བ་བཏབ། བདེ་
སྟོང་དབྱེར་མེད་ཀྱི་ཉམས་རྟོགས་བཟང་པོ་འཁྲུངས། ནོར་ཟང་ཟིང་
ལ་སྙིང་པོ་མེད་པར་རྟོགས་ནས། དངུལ་བྲེ་ཆེན་བརྒྱ་ཡིས་དགེ་
འདུན་པར་མང་འགྱེད་བཏང་། གོས་དར་དཀར་པོ་ལ་ཐུབ་པ་
རིགས་གསུམ་དང་སྒྲོལ་མ་བཅས་ཀྱི་སྐུ་ཉི་ཕྲི་ལྔ་སྟོང་ལྷག་བཏབ།
ནོར་ལྷག་མ་རྣམས་ཀྱང་མར་ངན་སློང་ལ་སྦྱིན་པ་དང་། ཡར་དཀོན་
མཆོག་ལ་མཆོད་པ་བཅས་ལ་བཏང་ནས་བྱ་བྲལ་བ་མཛད་དེ། སྙེ་
ཐང་གཙང་པ་རྒྱ་རས་ཡེ་ཤེས་རྡོ་རྗེའི་སྒྲུབ་ཕུག་ཀློང་རྡོལ་དུ་སྐུ་ཚེ་་་
མཐར་མ་ཕྱིན་པར་མཚམས་བཅད་ནས་བཞུགས། དེ་ནས་བཟུང་
ཀློང་རྡོལ་བླ་མ་ཞེས་པའི་མཚན་ཐོབ།
ཁོང་ནི་ལུང་རྟོགས་ཀྱི་ཡོན་ཏན་ལ་དོན་གཉེར་མི་བྱེད་་་་་་
པར། བླ་མ་ཆེ་གེ་མོའི་ཡང་སྲིད་རེད་ཟེར་བ་དང་གྲུབ་ཐོབ་ག་གེ་
• 509 •



མོའི་སྤྲུལ་སྐུ་རེད་ཟེར་བའི་མིང་སྐམ་ལ་བརྟེན་ནས་སྐྱེས་བུ་དམ་པར་
རློམ་པ་རྣམས་ལ་ཐུགས་མི་དགྱེས་ཤིང་། ཉམས་ལེན་སྙིང་པོར་བྱས་
ནས་རང་སེམས་འདུལ་བར་མི་བྱེད་པར། ཚིག་གི་རྩོད་པ་ཁོ་ནས་མི་
ཚེ་ཧྲིལ་པོ་གྲོན་པར་བྱེད་མཁན་དག་ལ་དགག་པ་ནན་སྨིན་མཛད་་་་
མཁན་ཞིག་ཡིན་ཏེ། ཁོང་གི་གསུང་ 《རྣམ་ཐར་མགུར་མ་སོགས་
གསུང་ཐོར་བུ་རྣམས་བཞུགས་སོ་》ཞེས་པ་ལས་ཚུལ་བསྟན་ཚུལ་་་་་
བཟུང་ཚོད་མི་བཟུང་རྟགས་ཀྱི། །དམ་པར་བསྒྲུབ་དང་དམ་པའི་སྐྱེ་
བ་ཡི། །ལམ་ཞུགས་གང་ཟག་བསྒྲུབ་ལ་བདག་མི་མགུ། །ཞེས་དང་།
དེ་ལྟར་མིན་པར་ཆོས་བརྒྱུད་ཕུག་བཞག་ནས། །ཚིག་རྩོད་ངན་སྨྲས་
གཤགས་ངན་རྒོད་པ་དང་། རང་ཕམ་གཞན་རྒྱལ་ད་ལྟའི་བཀའ་
རམས་དང་། །དགེ་བཤེས་ཕྱག་ལེན་སོར་བཞག་གནང་མི་རིགས།།
ཞེས་གསུངས་སོ།།
ཁོང་གིས་རྒྱལ་དབང་བསྐལ་བཟང་རྒྱ་མཚོ་དང་ཕུར་་་་
ལྕོགས་ངག་དབང་བྱམས་པ། པཎ་ཆེན་དཔལ་ལྡན་ཡེ་ཤེས། ལྕང་
སྐྱ་རོལ་པའི་རྡོ་རྗེ། ཡོངས་འཛིན་ཡེ་ཤེས་རྒྱལ་མཚན་སོགས་མཁས་
གྲུབ་གཉིས་ལྡན་གྱི་བླ་མ་བཅུ་གསུམ་ཙམ་བསྟེན་ནས། མདོ་སྔགས་
རིག་གནས་མ་ལུས་པ་ཚིག་གི་གོ་བ་ཙམ་ལ་མ་བཞག་པར། དོན་
རྣམས་ཚུལ་བཞིན་ཉམས་སུ་ལེན་པའི་སྒོ་ནས་རང་རྒྱུད་སྨིན་པར་་་་་
མཛད་ཅིང་། རང་ཅག་ཕྱི་རབས་པ་དག་ལ་ལྷག་བསམ་རྣམ་པར་
-
-
，
• 510 •



དག་པས་། གསུང་རབ་མིང་གི་རྣམ་གྲངས་དང་ས་བཅད་སྣ་ཚོགས་
གསན་ཡིག་དང་བརྟག་པ་སྣ་ཚོགས། རྣམ་ཐར་དང་གསུང་མགུར་
སོགས་བསྟན་བཅོས་སུམ་ཅུ་སོ་གཅིག་བརྩམས་པ་རྣམས། ཚིག་ཉུང་
ལ་དོན་གྱི་སྙིང་པོ་འདུས་པ། མདོ་སྔགས་གཞུང་ཆེན་དག་གི་དཀའ་
གནད་རྣམས་ཀྱང་གོ་སླའི་ངག་གིས་མདོར་བསྡུས་སུ་བཤད་ཡོད་པ།
གདུལ་བྱའི་བློ་དང་མཐུན་པར་སླ་བ་སྔོན་དང་དཀའ་བ་རྗེས་སུ་་་་
བཀོད་པ་སོགས་ཁྱད་ཆོས་ཐུན་མོང་མ་ཡིན་པ་དང་ལྡན་པས། ཀུན་
གྱིས་བཀུར་ཞིང་། གནས་ལྔ་རིག་པའི་བཅུད་མ་ལུས་པ་འདུས་
ཡོད། ཁོང་གི་གསུང་འབུམ་དབུས་ཀུན་བདེ་གླིང་བླ་བྲང་གི་པར་
མ། རྟ་ཚག་བསྟན་པའི་མགོན་པོས་པར་བྱང་སྨོན་ཚིག་བརྩམས་
ཡོད་པ་གཅིག་དང་། པེ་ཅིང་པར་མ་གཅིག་བཅས་པར་མི་འདྲ་བ་
གཉིས་མཇལ་བྱུང་བ་མི་རིགས་དཔེ་མཛོད་ཁང་དུ་ཆ་ཚང་བཞུགས།
དགུང་ལོ་དོན་དྲུག་ཏུ་ཕེབས་པ་རབ་བྱུང་བཅུ་གསུམ་པའི་
ཤིང་མོ་ཡོས་ཀྱི་ལོར་( ༡༧༩༥)སྐུ་ཡི་བཀོད་པ་བསྡུས་སོ།།
• 511 •



དྲུང་ཆེན་ཤེས་རབ་རྒྱ་མཚོའི་
རྣམ་ཐར་མདོར་བསྡུས།
བླ་བྲང་བཀྲ་ཤིས་འཁྱིལ་གྱི་དྲུང་ཡིག་ཆེན་མོ་ཤེས་རབ་རྒྱ་
མཚོ་ནི་མདོ་སྨད་ས་ཡི་ཐིག་ལེར་འཇམ་དབྱངས་བཞད་པའི་རྡོ་་་་
རྗེས“ ཕྱོགས་གང་དུ་ཕྱིན་ཀྱང་དཔྱད་བཟང་བ་རྩྭ་ཆུ་འཛོམ་པ། སྐྱིད་
ཅིང་བག་ཕེབས་པ། ས་རུས་བཟང་ལ་ཀུན་འཛོམ་ཞིག་རྩེ་གཞུང་
ལས་ལྷག་པ་མེད” གསུངས་ནས། དགེ་ལྡན་རྣམ་རྒྱལ་གླིང་དགོན་པ་
བཏབ། གནས་དེར་བཀྲ་ཤིས་ཆོས་རྫོང་ཞེས་པའི་མིང་བཏགས་པའི་
ཡུལ་གྲུ་ས་ཡི་དགེ་དགུ་ཡོངས་སུ་འཛོམ་པ་རྩེ་གཞུང་ཞེས་པའི་ས་ཆ་་
ནི་ཁོང་གི་འཁྲུངས་ཡུལ་ཡིན། ས་དེར་སྔོན་སོག་དམག་འཛུལ་ནས་
བཟུང་། མདོ་སྟོད་སྨད་དང་དབུས་གཙང་བཅས་སུ་སོག་ཨོ་རོད་
རྒྱལ་པོ་གུ་ཤྲཱི་བསྟན་འཛིན་ཆོས་རྒྱལ་གྱི་རྒྱུད་པ་རྣམས་ཀྱིས་མི་རབས་
འགའི་བར་དབང་བསྒྱུར་བྱས། རབ་བྱུང་བཅུ་གཉིས་པའི་ཆུ་མོ་
ཡོས་ཀྱི་ལོར་（༡༧༢༣）ཆིང་དམག་གིས་བསྟན་འཛིན་ཝང་བཏུལ་
རྗེས་སོག་པོའི་དབང་བསྒྱུར་བསྐྱེལ་ཡང་མཚོ་སྔོན་གྱི་ས་མང་པོར་་་་་
• 512 •



སོག་རིགས་མང་པོ་ལྷག་ཡོད་སྟབས། དྲུང་ཆེན་ཤེས་རབ་རྒྱ་མཚོའི་
རིགས་རྒྱུད་ཀྱང་ཡབ་ནོའི་ཁོ་དང་། ཡུམ་ཙིན་ཐར་རྣམ་གཉིས་སོག་
རིགས་ཡིན་ཞིང་། བོད་རབ་བྱུང་བཅུ་གསུམ་པའི་ཆུ་མོ་ཕག་གི་ལོ་
（༡༨༠༣）ལ་རྩེ་གཞུང་ཁོངས་ཀྱི་བྲག་དམར་མདོར་སྐུ་འཁྲུངས།
གཅེས་པར་བསྐྱངས་ནས་དགུང་ལོ་དྲུག་བདུན་ལ་ཕེབས་་་་
པ་ན། ཁུ་བོ་རྗེ་སང་བླ་མ་ངག་དབང་འདུལ་འཛིན་ཀློག་སློབ་པའི་
སློབ་དཔོན་དུ་བསྟེན། ལོ་གཅིག་ལྷག་རིང་ལ། དབུ་ཅན། དབུ་
མེད། སྐུངས་ཡིག སྔགས་སོགས་སྦྱོར་ཀློག་ཕུན་སུམ་ཚོགས་
པར་གྱུར། རྒྱ་གར་ལཉྩ་དང་ཝརྟུ། ཨང་ཡིག མཁའ་འགྲོའི་
བརྡ་ཡིག་དཀྲུགས་ཡིག་སྣ་ཚོགས་བཅས་ལ་ཐོགས་པ་མེད་པར་་་་་
མཛད། ད་དུང་ཀ་རའི་ཡི་གེ། ནི་པ་ལའི་ཡི་གེ། ཧོར་ཡིག་གསར་
རྙིང་རྣམས་ཀྱང་སྦྱངས། མདོར་ན་ཡིག་རིགས་སྣ་ཚོགས་འབྲི་ཀློག་
ལ་འགྲན་ཟླ་བྲལ་བ་བྱུང༌། །
དགུང་ལོ་བདུན་བཞེས་པ་རབ་བྱུང་བཅུ་བཞི་པའི་ས་མོ་་་
སྦྲུལ་གྱི་ལོར་འཇམ་དབྱངས་བཞད་པ་སྐུ་ཐོག་གསུམ་པ་བློ་བཟང་་་་་
ཐུབ་བསྟན་འཇིགས་མེད་རྒྱ་མཚོ་དབུས་ཕེབས་གྲ་སྒྲིག་གི་ཆེད་དུ་་་་
སྦྱིན་བདག་སོ་སོར་འབྱོན་བཞུད་གནང་། དཔོན་ས་ཆིང་ཝང་གིས་
གདན་འདྲེན་ཞུས་ཏེ་རྩེ་གཞུང་དུ་ཕེབས། སྐུ་ཞང་བླ་མས་ཁོང་
• 513 •



འཇམ་དབྱངས་བཞད་པའི་མདུན་གྲྭ་རྒྱུན་དུ་ཕུལ། འཇམ་དབྱངས་
བཞད་པས་དགྱེས་ཚོར་ཆེན་པོས་གྲྭ་པ་ལེགས་པོ་འོང་ཞེས་པའི་་་་་
བཀའ་ལུང་དང་བཅས་ཕྱག་མདུད་བསྩལ། དེ་ནས་བཟུང་རིངས་
པར་བླ་བྲང་བཀྲ་ཤིས་འཁྱིལ་དུ་གྲྭ་སར་འགྲོ་རྒྱུའི་ཐུགས་འདུན་རྒྱུན་
དུ་འཁྲུངས། བླ་བྲང་དགོན་དུ་བཞུགས་པའི་གུང་ཐང་བསྟན་པའི་
སྒྲོན་མེའི་སྙན་པ་ཐོས་པས། ལུས་བ་སྤུ་གཡོ་ཞིང་མིག་མཆི་མ་
འཁྲུགས་པའི་དད་པ་འཁྲུངས། དགུང་ལོ་བཅུ་དྲུག་པ་ས་ཕོ་སྟག་གི་
ལོར་སོག་པོའི་ཚོང་འགྲུལ་རྣམས་དང་འགྲོགས་ཏེ་ཟླ་བ་བཅུ་པའི་
ཚེས་འགོར་བླ་བྲང་བཀྲ་ཤིས་འཁྱིལ་དུ་འབྱོར། ཟླ་དེའི་ཚེས་བརྒྱད་
ལ་རྡོ་རམས་པ་དཀོན་མཆོག་དགེ་འདུན་གྱི་དྲུང་དུ་ཚངས་སྤྱོད་དགེ་
བསྙེན་གྱི་སྡོམ་པ་དང་རབ་བྱུང་གི་སྡོམ་པ་ཞུས་ཏེ་ངུར་སྨྲིག་གི་རྒྱལ་
མཚན་བཞེས་ཤིང་སངས་རྒྱས་བསྟན་པའི་སྒོར་ཞུགས། ཚེས་བཅུ་
བདུན་ཉིན་བླ་བྲང་བཀྲ་ཤིས་འཁྱིལ་གྱི་གྲྭ་ཚང་བཞིའི་ཡ་གྱལ་ཐོས་་་་
བསམ་གླིང་གྲྭ་ཚང་གི་ཆོས་གྲྭར་ཞུགས། དགེ་བའི་བཤེས་གཉེན་
དཀོན་མཆོག་དོན་ཡོད་སློབ་དཔོན་དུ་བསྟེན་ནས་བསྡུས་གྲྭ་སྦྱངས།
དགུང་ལོ་བཅུ་བདུན་པ་ས་མོ་ཡོས་ཀྱི་ལོའི་ཟླ་བ་དང་པོར་གུང་ཐང་
བསྟན་པའི་སྒྲོན་མེའི་སྤྱན་སྔར་དགེ་ཚུལ་གྱི་སྡོམ་པ་མནོས། མཚན་
དཀོན་མཆོག་བསྟན་འཛིན་ཞེས་པ་བསྩལ། གཞན་ཡང་འཇམ་
བཞད་བློ་བཟང་ཐུབ་བསྟན་འཇིགས་མེད་རྒྱ་མཚོ། དཀོན་མཆོག་
• 514 •



བསྟན་པའི་སྒྲོན་མེ། སྡེ་ཁྲི་འཇམ་དབྱངས་ཐུབ་བསྟན་ཉི་མ།
དཔལ་མང་དཀོན་མཆོག་རྒྱལ་མཚན། རྒྱལ་མཁན་པོ་གྲགས་པ་རྒྱལ་
མཚན་སོགས་མཁས་དབང་བཅུ་ཕྲག་གསུམ་ལ་ཉེ་བར་བསྟེན་ནས།
དབང་རྗེས་གནང་ལུང་ཁྲིད་མན་ངག་མང་པོ་ཞུས། མདོ་སྔགས་
གཞུང་ལུགས་མང་པོར་གསན་བསམ་རྒྱ་ཆེན་མཛད། བསོད་གྲགས་
སྤྲུལ་པའི་སྐུ་དཀོན་མཆོག་རྒྱ་མཚོའི་ཕྱག་གཡོག་བྱས་ནས་ཐག་ཉེ་་་་
རིང་མང་དུ་ཕེབས། བླ་མས་སྐབས་འགར་བཀའ་བཀྱོན་ཕྱག་
འབེབས་མཛད་ནའང་གུས་པས་ཁུར། སྐབས་ཤིག་བསོད་གྲགས་
རིན་པོ་ཆེ་དང་ཁོང་དཔོན་སློབ་འབྲོག་ཕྱོགས་སུ་ཕེབས་དུས་ཤིག་་་་
ལ། འཇམ་དབྱངས་བཞད་པའང་དེར་བཞུགས་ཡོད་པ་མཇལ།
འཇམ་བཞད་གཟིམ་གུར་ནས་ཕྱིར་བྱོན་ཏེ་བསོད་གྲགས་ལ། “ཁྱོད་
ཀྱི་གྲྭ་པ་བསྟན་འཛིན་འདི། གྲྭ་པ་ལེགས་པོ། རྣམ་དཔྱོད་དང་གོ་རྒྱུ་
ཅན་སྙན་དངགས་སོགས་རིག་གནས་ལ་མཁས་པ། ཡོན་ཏན་ཅན་
ཞིག་རེད་འདུག ང་ལ་ད་ལྟ་ཡིག་མཁན་བཟང་པོ་མེད་པས་འདི་
གར་བསྡད་ན་རུང་ངམ་” གསུངས། བསོད་གྲགས་པས་ཁོ་རང་
འཐད་ན་ལོས་ཆོག་ཞུས།
དེ་ནས་འཇམ་བཞད་སྐུ་ཕྲེང་གསུམ་པའི་དྲུང་ཡིག་གི་་་་
འགན་བཞེས། བཀའ་ཤོག་དང་སྤྲིངས་ཡིག་སོགས་ཕྱག་བྲིས་གང་
དགོས་ཡོད་ཚད་ཆད་ལུས་མེད་པར་ཁོང་གིས་བྲིས། འཇམ་བཞད་
• 515•



པས་དྲུང་ཡིག་གཞན་དག་གིས་བྲིས་པ་རྣམས་ལ་བཅོས་བསྒྱུར་མང་་
པོ་མཛད་ཀྱང་། ཁོང་གིས་བྲིས་པ་རྣམས་ལ་ཐུགས་གཏིང་ནས་
དགྱེས་ཤིང་། ཨ་ཁུ་བསྟན་འཛིན་གྱིས་བྲིས་པ་ལ་བཅོས་བསྒྱུར་ག་ལ་
དགོས་གསུངས་ནས་བཅོས་བསྒྱུར་མི་མཛད། དཔལ་མང་དཀོན་
མཆོག་རྒྱལ་མཚན་གྱི་དྲུང་དུ་རྒྱལ་ཚབ་རྗེའི་ཚད་མའི་བརྗེད་བྱང་་་་་
ཆེན་མོ་དང་ཚད་མ་མདོ། ཚད་མ་སྡེ་བདུན་སོགས་ཚད་མའི་དཔེ་ཆ་
རྣམས་ལ་སྦྱངས་པ་མཐིལ་ཕྱིན་མཛད། དགུང་ལོ་ཉི་ཤུ་པར་རྡོ་
རམས་པ་དཀོན་མཆོག་དབང་ཕྱུག་སོགས་ལས་ཕར་ཕྱིན་སྐོར་་་་་
གསན། གདན་སའི་ཡིག་ཆ་མཐའ་དག་གཟིགས་ཐོག བོད་ཀྱི་
མཁས་པ་གོང་མའི་དགག་སྒྲུབ་ཀྱི་རིགས་པའི་འགྲོས་ཚང་མར་་་་་་
ཐུགས་དཔྱད་ཞིབ་ཏུ་མཛད། ཤེས་རབ་ཀྱི་ཕ་རོལ་ཏུ་ཕྱིན་པའི་
དགོངས་དོན་ཐུགས་སུ་ཆུད། ལོ་བཞིའི་རིང་སྦྱངས་ཏེ་དགུན་ཆོས་
སྟེང་ཕར་ཕྱིན་གྱི་གྲྭ་སྐོར་མཛད་པས། དགེ་བཤེས་མང་པོས་
བསྔགས་བརྗོད་མཛད། དགུང་ལོ་ཉེར་བཞི་པར་དབུ་མའི་གཞུང་
ལུགས་སྦྱོང་བའི་དབུ་ཚུགས། སློབ་དཔོན་ཀླུ་སྒྲུབ་ཀྱི་རིགས་ཚོགས་
དྲུག་དང་། དཔལ་ལྡན་ཟླ་བའི་དབུ་མ་འཇུག་པ་གཙོས་དབུ་མའི་
སྐོར་གྱི་གཞུང་ལུགས་མང་པོ། གུང་ཐང་བསྟན་སྒྲོན་དང་། དཔལ་
མང་དཀོན་མཆོག་རྒྱལ་མཚན་བཅས་ལས་གསན་ཅིང་། ལྟ་བའི་
སྐོར་ལ་དགོངས་པ་ཟབ་མོ་འཁྲུངས་ཤིང་རྩ་ཤེར་ཞལ་འདོན་རྒྱུན་་་་་
• 516 •



འཁྱོངས་མཛད། དགུང་ལོ་ཉེར་དྲུག་པར་མཛོད་ཀྱི་འཛིན་གྲྭར་
ཞུགས། མངོན་པ་མཛོད་རྩ་འགྲེལ་རྒྱ་བོད་ལ་གྲགས་པ་མཐའ་དག་
གཟིགས་པར་མ་ཚད། རྗེ་འཇམ་དབྱངས་བཞད་པའི་ཕྱག་ཕྱིར་སྐུ་
འབུམ་དུ་བྱོན་སྐབས། ཡིག་ཚོགས་དབུས་སུ་མོན་གྲྭ་པ་ཚུལ་ཁྲིམས་
བཀྲ་ཤིས་ཀྱིས་མཛད་པའི་མཛོད་འགྲེལ་མཇལ་བར་བརྟེན། ཡང་
ཡང་དཔྱད་ཅིང་འདྲིས་པར་མཛད། མཛོད་ཀྱི་དཀའ་གནད་མང་
པོའི་དོགས་མདུད་གྲོལ། དགུང་ལོ་ཉེར་བརྒྱད་པ་ལྕགས་སྟག་ལོའི་
ཟླ་བ་བཞི་པའི་ཚེས་བརྒྱད་ལ། འཇམ་དབྱངས་བཞད་པ་བློ་བཟང་
ཐུབ་བསྟན་འཇིགས་མེད་རྒྱ་མཚོས་མཁན་པོ་དང་། ལྷ་རམས་པ་བློ་
བཟང་ཆོས་འཛིན་གྱི་གསང་སྟོན། ཀླུ་ཤོད་པ་བློ་བཟང་དཀོན་
མཆོག་སོགས་ཀྱིས་ལས་སློབ་བཅས་མཛད་དེ་བསྙེན་རྫོགས་ཀྱི་སྡོམ་་་
པ་བླངས། མཁན་པོས་ཁོང་ལ་མཚན་ཤེར་རབ་རྒྱ་མཚོ་ཞེས་
གནང་། དེ་ནས་འདུལ་བ་ལུང་སྡེ་བཞི་དང་མདོ་རྩ་སོགས་འདུལ་
བའི་སྐོར་གྱི་གཞུང་ལུགས་རྣམས་ལ་གསན་སྦྱོང་མཛད། གཞན་ཡང་
གསང་སྔགས་རྒྱུད་སྡེ་བཞིའི་གཞུང་རྣམས་དང་། རིག་གནས་ཐུན་
མོང་བ་སྒྲ་དང་སྙན་དངགས་རྩིས་བཅས་གུང་ཐང་བསྟན་སྒྲོན་དང་་་
རྒྱལ་མཁན་ཆེན་སོགས་ལས་གསན། བཟོའི་སྐོར་རྣམས་ཨ་མཆོག་
སྤྲུལ་སྐུ་འཇམ་དཔལ་སྤྲིན་རྒྱ་མཚོ་དང་། གཅུ་འཁོར་སྔགས་རམས་
པ་བཅས་ལས་གསན། མདོར་ན་རིག་པའི་གནས་ཆེ་ཆུང་ཀུན་ལ་
• 517 •



སྦྱངས་པ་མཐར་ཕྱིན་མཛད་པས་ཤེས་བྱ་གང་ལའང་ཐོགས་པ་མེད་་
པར་གྱུར། ཆོས་གྲྭར་བཞུགས་དུས་འཚོ་བ་ངན་ངོན་ལ་བརྟེན་ནས་
བརྩོན་འགྲུས་ཤུགས་དྲག་མཛད་པས། དཔལ་མང་དཀོན་མཆོག་
རྒྱལ་མཚན་ནས་ “ ཁྱོད་ཀྱིས་ཟས་ནོར་ཧ་ཅང་བློས་བཏང་དྲག་་་་་
འདུག” ཅེས་བརྩོན་པར་མཛད། བླ་བྲང་དགོན་པའི་བླ་སློབ་རྣམས་
ཀྱི་རེ་སྐུལ་དང་། སྡེ་ཁྲི་རིན་པོ་ཆེའི་དགོངས་པ་ལྟར་དུས་འཁོར་གྲྭ་
ཚང་དུ་རྣམ་སྣང་མངོན་བྱང་གི་སྒྲུབ་མཆོད་ཆ་ལག་དང་བཅས་པ་་་་
གསར་དུ་བཙུགས། མདོ་སྔགས་ཀྱི་གཞུང་མང་འཆད་ཅིང་། འདོན་
རྟ་དབྱངས་ཐིག་རྡུལ་ཚོན་ཚུན་ཆད་ཞིབ་པར་བསླབས་ཏེ་བསྟན་པ་་
སྤེལ་བའི་བྱ་བ་རྒྱ་ཆེར་བསྒྲུབས། དད་ལྡན་སློབ་མ་རྣམས་ཀྱིས་ཕུལ་
བའི་དཀོར་ནོར་ཡོད་ཚད་དགེ་འདུན་པར་མང་འགྱེད་དང་། འདུ་
ཁང་གི་རྟེན་གཙོ་ཞལ་ཐང་རྣམས་ཀྱི་མཐའ་གཤམས་དང་ཞལ་་་་
ཁེབས། འདུ་ཁང་བཞིའི་ནང་དུ་རྗེ་བློ་བཟང་གྲགས་པའི་སྐུ་རེ་
བཞེངས། ཚོགས་ཆེན་འདུ་ཁང་དུ་ཇོ་བོའི་སྐུ། ཕྱག་དཔེ་དང་ཟིན་
ཤོག་ལྷག་མ་རྣམས་ཀྱང་བསོད་གྲགས་རིན་པོ་ཆེར་ཕུལ་ཞིང་། སྒྱུ་
མའི་དངོས་པོར་ཞེན་ཆགས་གཏན་ནས་བྲལ། སྐུ་འདའ་ལ་ཉེ་བ་
ན། འཇམ་དབྱངས་བཞད་པས་དབུས་གཙང་ལ་གཏོང་སྒོ་མཛད་
རྒྱུའི་ཞབས་འདེབས་སུ་དངུལ་སྲང་ཆིག་སྟོང་ཕུལ།
ཁོང་ལ་ཟབ་ཆོས་གསན་པའི་ཞལ་སློབ། འཇམ་བཞད་སྐུ་
• 518 •



ཐོག་གསུམ་པས་གཙོས། བླ་སྤྲུལ་མང་པོ་དང་། མཁན་སློབ་དགེ་
འདུན་བླ་བྲང་བཀྲ་ཤིས་འཁྱིལ་ན་ཡོད་པ་དང་། དབུས་གཙང་
ཁམས་ཧོར་བཅས་ནས་བྱོན་པ་དཔག་ཏུ་མེད་ཅིང་མཁས་གྲགས་་་་་
ཀུན་ཏུ་ཁྱབ་པར་གྱུར། ཁོང་ནི་དབུས་གཙང་སོགས་གྲྭ་ས་གཞན་དུ་
ཕེབས་མ་མྱོངས་ཀྱང་བླ་བྲང་བཀྲ་ཤིས་འཁྱིལ་དུ་ཐོས་བསམ་སྒོམ་་་་
གསུམ་དང་། འཆད་རྩོད་རྩོམ་གསུམ་གྱིས་སྐུ་ཚེ་འདའ་བར་མཛད་
ཅིང་། རིག་པར་བྱ་བའི་གནས་ཀུན་ལ་མཁས་པས་སློབ་མ་བླ་སྤྲུལ་
མཁས་པ་མང་པོ་སྤེལ།
གསུང་རབ་ཀྱང་ཤིན་ཏུ་མང་པོ་བརྩམས་ཏེ་བོད་ཀྱི་རིག་་་
གནས་མི་ཉམས་གོང་འཕེལ་དུ་འགྲོ་བ་ལ་བྱས་རྗེས་བསུབ་ཏུ་མེད་པ་
བཞག་ཡོད། རྣམ་ཐར་དངོས་མ་མཇལ་བས་ནམ་སྐུ་གཤེགས་པ་ནི་
ཞུ་ཐབས་བྲལ་ལོ།།
ཁོང་གི་གསུང་ནི་པོད་ཉི་ཤུ་ཙམ་ཡོད་སྐད་ཀྱང་། མངོན་
སུམ་པར་དུ་འཁོད་པ་པོ་ཏི་བདུན་ཡོད་ཅིང་། དེ་དག་ནི་བརྗེད་
བྱང་ཟིན་བྲིས་སྣ་ཚོགས། རྟོག་བརྗོད། སྐུ་བརྙན་གྱི་ལོ་རྒྱུས།
ཚོགས་གཏམ། བསླབ་བྱའི་སྐོར་བཅས་སོ།།
• 519 •



འཇམ་དབྱངས་བཞད་པ་དཀོན་མཆོག་
འཇིགས་མེད་དབང་པོའི་རྣམ་
ཐར་མདོར་བསྡུས།
འཇམ་བཞད་དཀོན་མཆོག་འཇིགས་མེད་དབང་པོ་ནི་་་་
མདོ་སྨད་ལྷོ་རྒྱུད་སྣང་ར་ལུང་པའི་བྱེ་བྲག་གུམ་པ་ནང་ཞེས་པའི་་་་
ཡུལ་དུ། ཡབ་ངག་དབང་རྣམ་རྒྱལ་དང་ཡུམ་གནམ་སྐྱིད་གཉིས་ཀྱི་
སྲས་སུ། རབ་བྱུང་བཅུ་གཉིས་པའི་ས་ཕོ་སྤྲེལ་ལོ་ （༡༧༢༨）ལ་
འཁྲུངས།
དགུང་ལོ་དྲུག་པར་ཆོས་རྗེ་དོན་གྲུབ་རྒྱ་མཚོའི་མདུན་ནས་
རབ་ཏུ་བྱུང་། དགུང་ལོ་བདུན་པར་སྟོང་འཁོར་རིན་པོ་ཆེས་བདག་
པོ་སྤྲད། མཚན་ལ་སྒོ་བླ་ཞེས་གསོལ། ཞང་པོ་དགེ་སློང་བློ་གྲོས་རྒྱ་
མཚོའི་དྲུང་དུ་འབྲི་ཀློག་སྦྱངས། སུམ་རྟགས་དག་ཡིག་སོགས་ལེགས་
པར་ཤེས་རྗེས་སྟོང་འཁོར་རིན་པོ་ཆེའི་དྲུང་ཡིག་མཛད། དགུང་ལོ་
བཅུ་གསུམ་པར་སྟོང་འཁོར་རིན་པོ་ཆེའི་དྲུང་ནས་དགེ་ཚུལ་གྱི་སྡོམ་
པ་བཞེས། ་ དགུང་ལོ་བཅུ་དྲུག་པར་བླ་བྲང་བཀྲ་ཤིས་འཁྱིལ་གྱི་
• 520 •



གདན་སར་འཁོད། འཇམ་དབྱངས་བཞད་པའི་སྐུ་ཕྲེང་དུ་ངོས་
འཛིན། དགུང་ལོ་བཅུ་བདུན་ནས་འགྱིང་རོལ་ངག་དབང་བསྟན་
འཛིན་ཡོངས་འཛིན་དུ་བསྟེན། གཞུང་པོད་ལྔ་ལ་གསན་སྦྱོང་མཐར་
ཕྱིན། དགུང་ལོ་ཉེར་གཉིས་པར་ལྕང་སྐྱ་རོལ་རྡོར་མདུན་བསྙེན་
རྫོགས་ཀྱི་སྡོམ་པ་བླངས། དཀོན་མཆོག་འཇིགས་མེད་དབང་པོ་ཡེ་
ཤེས་བརྩོན་འགྲུས་གྲགས་པའི་སྡེ་ཞེས་པའི་མཚན་གསོལ། དགུང་ལོ་
ཉེར་ལྔ་པར་དབུས་སུ་ཕེབས། འབྲས་སྤུངས་སྒོ་མང་གྲྭ་ཚང་དུ་ཆོས་
གྲྭར་ཞུགས། གཞུང་ལུགས་སྨྲ་བའི་མཁས་ཆེན་མང་པོར་བརྒལ་
བརྟག་མཛད་ཅིང་མཁས་པའི་རྩེར་སོན། ལོ་ལྔ་དབུས་སུ་བཞུགས་
ཏེ་དགུང་ལོ་སོ་གཉིས་པར་མདོ་སྨད་དུ་ཕྱིར་ཕེབས། དགུང་ལོ་སོ་
དྲུག་པར་དགོན་ལུང་གི་གདན་ས་དང་། དགུང་ལོ་སོ་བརྒྱད་པར་སྐུ་
འབུམ་གྱི་གདན་ས་བཞེངས། དགུང་ལོ་ཞེ་གཉིས་པར་པེ་ཅིན་དུ་
ཕེབས། ལྕང་སྐྱ་རོལ་པའི་རྡོ་རྗེར་དབང་ལུང་མང་པོ་ཞུས། དགུང་
ལོ་ཞེ་ལྔ་པར་མདོ་སྨད་དུ་ཚུར་ལོག དགུང་ལོ་ང་བརྒྱད་པར་
སླར་དབུས་སུ་ཕེབས། དགེ་ལྡན་པའི་ཆོས་རྒྱུན་ནུབ་ལ་ཉེ་བ་རྣམས་
སླར་གསོ་མཛད། སྔར་མ་གསན་པའི་ཆོས་རྒྱུན་མང་པོ་གསན་ནས་
དགུང་ལོ་དྲུག་ཅུ་པར་མདོ་སྨད་དུ་ཕྱིར་ཕེབས། དགུང་ལོ་དྲུག་ཅུ་
རེ་ བཞི་ པ་ རབ་ བྱུང་ བཅུ་ གསུམ་ པའི་ ལྕགས་ མོ་ ཕག་ གི་ ལོ་་་་་
• 521 •



(༡༧༩ ༡）ཟླ་བ་བཅུ་པའི་ཚེས་ཉེར་བརྒྱད་ལ་སྐུ་གཤེགས་སོ། །
སློབ་མ་ཀློང་རྡོལ་གྲུབ་དབང་། རྟ་ཚག་རྗེ་དྲུང་། ཐུའུ་
བཀྭན་ཆོས་ཀྱི་ཉི་མ། གུང་ཐང་སྟན་པའི་སྒྲོན་མེ་སོགས་མཁས་ཆེན་
མང་ངོ༌།།
ཁོང་གི་གསུང་ནི་བླ་བྲང་དགོན་པའི་དཔེ་ཆ་སྤྱིའི་དཀར་་་་
ཆག་ཏུ་པོད་ཀ་ནས་ནའི་བར་བཅུ་གཉིས་བཞུགས་སོ།།
ས་སྐྱ་ཀུན་དགའ་བློ་གྲོས་ཀྱི་རྣམ་
ཐར་མདོར་བསྡུས།
ཀུན་དགའ་བློ་གྲོས་ནི་ཡབ་ས་སྐྱ་བདག་ཆེན་ངག་དབང་་
བསོད་ནམས་རིན་ཆེན་དང་། ཡུམ་བསོད་ནམས་དཔལ་གྱི་དབང་
མོ་གཉིས་ཀྱི་སྲས་སུ། བོད་རབ་བྱུང་བཅུ་གཉིས་པའི་ས་བྱ་ལོ་
（ ༡༧༢༩）ཟླ་བ་བཅུ་གཅིག་པའི་ཚེས་བཅུ་གཅིག་གི་ཉིན་མོར་་་་་
དཔལ་ལྡན་ས་སྐྱ་རུ་སྐུ་བལྟམས། ཡབ་ཀྱིས་མཚན་ངག་དབང་ཀུན་
དགའ་བསོད་ནམས་གྲགས་པ་བློ་གྲོས་ཞེས་པའི་མཚན་གསོལ། བྱིས་
པ་མཐོང་ན་དགའ་བ་ཞིག་ཡོད་སྟབས་ཡབ་ཡུམ་ཐུགས་ཤིན་ཏུ་་་་
• 522 ，



དགྱེས། དགུང་གྲངས་བདུན་པར་ཡབ་ཀྱི་སྤྱན་སྔར་ཡི་གེ་འབྲི་ཀློག་
གི་དབུ་ཚུགས། ས་ཆོས་ཟབ་མོ་གསང་སྔགས་ལམ་འབྲས་ཀྱི་སྨིན་
བྱེད་དབང་གི་དགའ་སྟོན་ཐོག་མར་མྱོང་། ལུགས་གཉིས་ཀྱི་བྱ་བ་
ཚང་མ་ཐོས་པ་ཙམ་ལ་ཤེས་ཐུབ་པའི་ཤེས་རབ་བརྡོལ། དགུང་ལོ་
དགུར་ཕེབས་པ་མེ་སྦྲུལ་ལོ་ཕྱག་རྡོར་འབྱུང་པོ་འདུལ་བྱེད་ཀྱི་གྲངས་
བསྙེན་ཟླ་བ་གཅིག་བཞུགས། དེ་ལོར་གཅུང་མཐུ་སྟོབས་དབང་
ཕྱུག་ཕྱི་རྒྱལ་དུ་ཕེབས། དགུང་ལོ་བཅུ་གསུམ་ཕེབས་པ་ལྕགས་བྱ་
(༡༧༤༡) ཧོར་ཟླ་དང་པོའི་ཚེས་གཅིག་ནས་ཆོས་གྲྭ་ཟུང་གི་ལས་
ཀྱི་སྣེ་མོ་བ་དང་སྡེ་སྣོད་འཛིན་པ་དུ་མའི་གཙོ་བོར་མཛད། གཞུང་
ས་ཆེན་པོ་སོགས་ཕྱོགས་ཀུན་ནས་ཁྲི་འདོན་གྱི་ལེགས་སྐྱེས་འབུལ་་་་་
མཁན་སེར་སྐྱ་དུ་མ་དང་། གཞན་ཡང་དད་འདུས་ཀྱི་སྐྱེ་བོ་ཁྲི་ཕྲག་
ལ་ཉེ་བའི་ཚོགས་ཀྱི་དབུས་སུ་གསེར་ཁྲི་ཆེན་པོར་ཕེབས། སྐུ་ན་ཤིན་
ཏུ་ཕྲ་ཡང་ཐུགས་ཞུམ་པ་དང་བག་ཚ་བའི་རྣམ་པ་ཙམ་ཡང་མི་་་་
མངའ་བའི་ངང་བསྟན་བཅོས་ཐུབ་པ་དགོངས་གསལ་ཚང་ལ་མ་་་་
ནོར་བ་གསལ་དག་སྙན་གསུམ་གྱིས་ལེགས་པར་བསྩལ་བས། སྐྱེ་བོ་
དེར་འདུས་རྣམས་དགའ་སྤྲོའི་གནས་ལ་སྦྱར། དེ་ནས་མཁས་གྲུབ་
བླ་མ་དམ་པ་གནས་གསར་རྡོ་རྗེ་འཆང་དང་ཐར་རྩེ་ནམ་མཁའ་་་་
བསམ་འགྲུབ་སོགས་སྔ་ཕྱི་ཡོངས་འཛིན་བཞི་བཅུ་ཁ་ལྷག་གུས་པས་་
• 523，



ལེགས་པར་བསྟེན་ཏེ་གསང་ཆེན་རྡོ་རྗེ་ཐེག་པའི་མན་ངག་ལམ་་་་་
འབྲས་བུ་དང་བཅས་པ་དང་། དཔལ་ས་སྐྱ་པའི་ལྕགས་རི་ལས་མི་
འདའ་བའི་བླ་མེད་དང་འབྲེལ་བའི་གསེར་ཆོས་བཅུ་གསུམ་ཆ་ལག་་
དང་བཅས་པ་ནས་འདུལ་བ་ཀཱ་རི་ཀ་བར་མདོ་སྔགས་ཀྱི་ལམ་ཡོངས་
རྫོགས་གསན་བཞེས་གནང་། གཞན་ཡང་བཀའ་བརྒྱུད་རྙིང་མ་དགེ་
ལྡན་སོགས་རིས་མེད་ཀྱི་ཆོས་རྒྱུན། དབང་གི་ཆུ་བོ་མ་ནུབ་ཅིང་།
བྱིན་རླབས་ཀྱི་བརྒྱུད་པ་མ་ཉམས་པར་བརྒྱུད་པ་དང་མན་ངག་གི་གོ་
རིམ་མ་འཆོལ་བ་ཕལ་ཆེ་བ་གསན། རྒྱལ་བའི་བཀའ་འགྱུར་ཆེན་
མོའི་ལུང་དང་དབུ་ཕར་འདུལ་མཛོད་ཚད་མ་སྟེ་བཀའ་པོད་ལྔ་དང་
དེའི་སྟེང་དུ་སྡོམ་གསུམ་བསྣན་པའི་ས་ཕྱོགས་ལ་པོད་ཆེན་རྣམས་་་་་
དྲུག་ཏུ་གྲགས་པའི་རྩ་འགྲེའ་མཐའ་དཔྱོད་སོགས་ལ་སློབ་གཉེར་་་་་
བགྱིས་ད་དུང་རྣམ་ཐར་ལོ་རྒྱུས། དེབ་ཐེར། སྒྲ་པ་ཎི་པ། གསོ་
རིགས་རྒྱུད་གཞི་སོགས་ཐུན་མོང་བའི་རིག་གནས་རྣམས་ལའང་་་་་་
གསན་སྦྱོང་མཛད། ཐར་རྩེ་རྡོ་རྗེ་འཆང་ནམ་མཁའ་བསམ་འགྲུབ་
ཀུན་དགའ་མཚན་དཔེ་རྒྱལ་མཚན་ལས་དགེ་བསྙེན་དང་དགེ་ཚུལ་་་་
གྱི་སྡོམ་པ་བཞེས། མཚན་ངག་གི་དབང་ཕྱུག་ཀུན་དགའ་བློ་གྲོས་
བསྟན་པའི་རྒྱལ་མཚན་གསོལ། ཉེས་བྱས་ཕྲ་མོ་ཚུན་ལ་བག་ཡོད་
ཀྱིས་སྲུང་བར་མཛད། དགུང་གྲངས་བཅོ་ལྔ་པར་ཆུ་ཕག་ལོར་
• 524



（༡༧༤༣）དབུས་ཕེབས་སྐབས་པཎ་ཆེན་དཔལ་ལྡན་ཡེ་ཤེས་་་་་
མཇལ་འཕྲད་གནང་། སེར་ཅན་དགོན་དུ་བཞུགས་ཞག་སྐབས་སྡེ་
པས་ཡབ་ཆོས་དམར་པོ་སྐོར་གསུམ་གྱི་བེའུ་བུམ་པོ་ཏི་སོགས་རྟེན་་་་
འབྲེལ་མཚན་ཆེ་བའི་འབུལ་ནོར་རྒྱ་ཆེར་ཕུལ། བོད་གཞུང་ནས་
ཆིབས་བསུ་བཅས་ཟླ་བ་བཅུ་པའི་ཚེས་གསུམ་ཉིན་པོ་ཏ་ལར་གཟིམ་
ཆུང་ཉི་འོད་འཁྱིལ་པར་རྒྱལ་མཆོག་བདུན་པ་བསྐལ་བཟང་རྒྱ་་་་
མཚོའི་མདུན་དུ་མཇལ་ཕྱག་ཕེབས། ཕན་ཚུན་ཐུགས་སྣང་ཧ་ཅང་
གཤིན་པར་གྱུར། དེའི་སྐབས་མི་དབང་བསོད་ནམས་སྟོབས་རྒྱས་
དང་དྭ་ལས་ཡབ་སྲས་སོགས་སྐུ་དྲག་རྣམས་ལ་ཚེ་དབང་བསྐུར། །
གདན་ས་ཆེན་པོ་རྩེ་གདོང་རྟེན་བརྟེན་པར་བཅས་ཕྱག་ཏུ་སོན།
གསང་ཕུ་ནེའུ་ཐོག་ཚོགས་ཁང་གསར་བཞེང་ལ་ཕྱག་ནས་དང་་་་
འདུས་སྡེར་བསྙེན་འཀུར་གྱ་ནོམ་པ་བསྟར་ཏེ་། རྩེ་ཤོད་ཕེབས་སྐྱེལ་
བ་རྣམས་དང་བཅས་ལྷ་ལྡན་ནས་ཆིབས་བསྒྱུར་གྱིས་ཡེར་ལ་བརྒྱུད་་
ན་ལེནྡྲ་དང་། ཡུམ་བུ་བླ་མཁར་བཅས་སུ་ཕེབས། ཟླ་ལྔ་ནང་གདན་
སར་ཕྱག་ཕེབས་ཏེ་སྤྲུལ་པའི་ལྷ་ཁང་ཆེན་པོའི་ཤར་ནུབ་བྱང་གསུམ་
གྱི་སྤེན་བད་སོགས་ཉམས་གསོ་ལེགས་པར་མཛད། ཡང་གདན་ས་
རྩེ་གདོང་དུ་ཕེབས་སྐབས་དེར་གཞིས་རྩེ་སོགས་ལ་ཐན་པ་ཡུན་རིང་
བྱུང་བས། རྗེ་འདིས་ཆར་སློང་ནན་སྨིན་མཛད་དེ། ལོ་ཕྱུགས་
གཉིས་འཕེལ་གྱི་གནས་ཚུལ་བཟང་པོ་བྱུང་སྟབས། འབངས་རྣམས་
• 525 •



དད་དེ་ཁོང་ལ་བསྟོད་སྔགས་ཚད་མེད་བྱས། རིང་མིན་གདན་ས་
ཆེན་པོའི་ཁྲིར་བཞུགས་ཏེ་ལུགས་ཟུང་གི་མཛད་སྒོ་གཅུང་ཐུབ་་་་
སྟོབས་དབང་ཕྱུག་ལ་ཕུལ། རང་ཉིད་ཀྱིས་ཀྱེ་རྡོར་བསྙེན་པ་དང་
ཕུར་པ། ཀུན་རིག་ཕྱག་རྡོར་སོགས་ལྷ་མཆོག་དུ་མའི་བསྙེན་སྒྲུབ་
མཛད། འབུམ་ཐང་གཙུག་ལག་ཁང་རྟེན་བརྟེན་པ་བཅས་ཉམས་
གསོས་དང་གནམ་ས་བར་གསུམ་དུ་མཛེས་བྱེད་ཀྱི་མཆོད་རྫས་དུ་མ་
གསར་བསྐྲུན་མཛད། ཁམས་ཧོར་ཁོག་ཁང་གསར་དཔོན་གཡོག་
སོགས་ཕྱོགས་འདུས་ཀྱི་སྐྱ་སེར་ཀུན་ལ་དབང་ཆོས་འདོད་མོས་ལྟར་
བསྩལ། ཐར་རྩེ་ནམ་མཁའ་བསམ་འགྲུབ་ཀྱི་དགོངས་རྫོགས་
བསྒྲུབས། དགུང་གྲངས་ཉེར་བདུན་པ་ཤིང་ཕག་（༡༧༥༥）ལོར་
དབུས་སུ་ཆིབས་བསྐྱོད་ཐེངས་གཉིས་པར་གནང་། རྒྱལ་བ་བསྐའ་
བཟང་རྒྱ་མཚོ་མཆོག་དང་བཀའ་མདའ་རྩིས་གསུམ་སོགས་ལ་ཚེ་་་་་
དབང་དང་མཁའ་སྤྱོད་མའི་བྱིན་རླབས་སོགས་བཀའ་དབང་ཅི་་་་་
རིགས་བསྩལ། ལྷ་ལྡན་སྤྲུལ་པའི་གཙུག་ལག་ཁང་ཆེན་པོ་དང་
བསམ་ཡས་སོགས་གནས་གཞི་དམ་པ་རྣམས་ལ་མཆོད་མཇལ་དང་་་་
རབ་གནས་སྒྲུབ་མཆོད། དབང་ཆེན་སོགས་སྤྱི་སྒོར་གྱི་བྱ་བ་རླབས་
ཆེན་བསྐྲུན། རྩེ་ཐང་འབྲས་གླིང་བརྒྱུད་ནས་རིམ་པར་ངོར་ཨེ་ཝཾ་
ཆོས་ལྡན་དུ་ཕེབས། ཆོས་རྒྱལ་འཕགས་པའི་ཐུགས་དམ་གྱི་རྟེན་
དངུལ་སྐུ་ཁྱད་འཕགས་ཤིག་འབུལ་ནོད་བྱུང་བར་ཡབ་ཀྱི་གདུང་་་་་
• 526



རྟེན་ནང་གཟུངས་སུ་ཕུལ། དགུང་གྲངས་ཉེར་དགུར་ཕེབས་པར་
རྒྱལ་མཆོག་བདུན་པ་ཆེན་པོ་དང་གཅུང་མཐུ་སྟོབས་དབང་ཕྱུག་ཞི་་
བར་གཤེགས་པར་དགོངས་རྫོགས་རྒྱ་ཆེར་བསྒྲུབས། ལྕང་སྐྱ་རོལ་
པའི་རྡོ་རྗེ་དང་། གནས་གསར་རྡོ་རྗེ་འཆང་སོགས་མཁྱེན་ལྡན་དུ་
མས་གསོལ་བ་བཏབ་ངོར་དགེ་ཚུལ་གྱི་བསླབ་པ་ཕུལ་ཏེ་གོས་དཀར་
ལྕང་ལོ་ཅན་གྱི་བརྟུལ་ཞུགས་བཞེས། འཛོམ་ཐོག་ཆོས་ལུང་རྒྱལ་
པོའི་སྲས་མོ་གཞོན་པ་ཕུན་ཚོགས་ཚེ་རིང་གསང་ཡུམ་དུ་བཞེས།
སྤྲུལ་པའི་ལྷ་ཁང་ཆེན་མོའི་ལྷ་ཆེན་ཁྱམས་སྟོད་དུ་གསེར་དངུལ་་་་་
སོགས་རིན་པོ་ཆེ་དུ་མ་ལས་གྲུབ་པའི་མཆོད་སྡོང་འཛམ་གླིང་འོད་་་
གསལ་དང་རྡོ་རྗེ་འཆང་གི་གསེར་སྐུ། སྨན་འདམ་ལས་གྲུབ་པའི་ལྷ་
སྐུ་དུ་མ། ཕྱོགས་བཞི་མཆོད་རྟེན་ཆེན་པོ་བཞི། ལྷ་ཁང་ཆེན་མོ་
འདིས་ཐོག་དྲངས་གཙུག་ལག་ཁང་དུ་མ་ཉམས་གསོ་དང་། བླ་བྲེ་
དང་། སྐུ་ཐང་། མཆོད་ཆས་སྐོར་སོགས་མཁོ་དགུ་མ་ཚང་བ་མེད་
པར་སྦྱོར་འཇགས་མཛད། ཡབ་ཀྱི་གཟིམ་ཁང་རྒྱ་བསྐྱེད་དང་དབུས་
གཙང་ཁམས་གསུམ་གྱི་དགོན་སྡེ་ཐམས་ཅད་ལ་བསྙེན་བཀུར་ཕུལ།
གདུང་སྲས་མྱུར་དུ་བྱོན་པའི་རིམ་གྲོ་བསྒྲུབས། ཆོས་ལུང་རྒྱལ་པོ་
བསོད་ནམས་དོན་གྲུབ་སྲས་དང་བཅས་པ་མཇལ་ཕྱག་བྱུང་བར་་་་་
བཀའ་དབང་ཅི་རིགས་གནང་རྗེས་རྒྱལ་པོ་ལ་“བོད་འབངས་རྣམས་
ལ་གནས་སྐབས་དང་མཐར་ཐུག་གི་ཕན་པའི་ཐབས་ཁོ་ན་ཕྱག་ལེན་
• 527 •



མཛད་དགོས་པ་ལས། ཁྲལ་ངན་དང་མནར་གཅོད་གཏན་ནས་མ་
མཛད་” ཅེས་ཕེབས། མཚོ་ཁ་ནས་གུ་ཤྲཱིའི་རྒྱལ་བརྒྱུད་ཝང་བསོད་
ནམས་བསྟན་འཛིན་ཡབ་སྲས། བཙུན་མོ། སྐུ་ཚ་བཅས་མཇལ་ཕྱག་
བྱུང་བ་ལའང་སྔར་བཞིན་ཞལ་བཀོད་མཛད་སྐབས། དཔོན་གཡོག་
རྣམས་རྗེ་འདི་པ་ལ་དད་པ་ཤིན་ཏུ་ཆེ་བས་འབྲལ་མི་ཕོད་པའི་ངང་
སྨོན་ལམ་ཡང་ཡང་འདེབས་བཞིན་དུ་ལོག
དགུང་གྲངས་སོ་ལྔ་པར་གསང་ཡུམ་ཕྱི་མ་སྐལ་བཟང་བདེ་
སྐྱིད་བུ་ཁྲིད་ལ་གདུང་སྲས་འཁྲུངས་པར་བཀྲ་ཤིས་མངའ་གསོལ་་་་་
མཛད། སྲས་ཀྱི་མཚན་ལ་དཔལ་ལྡན་ཆོས་སྐྱོང་དབང་སྡུད་སྙིང་
པོར་གསོལ། མཚན་འབུལ་གྱི་ལེགས་སོ་གཟེངས་བསྟོད་འབུལ་
མཁན་དང་གླུ་གཞས་པ་སོགས་དེར་འདུས་ཀྱི་སྐྱེ་བོའི་ཚོགས་ཀུན་ལ་
ཆོས་དང་ཟང་ཟིང་གིས་རྫོགས་ལྡན་གསར་པའི་དཔལ་ལ་སྦྱར།
གསང་ཡུམ་སྔ་མའི་སྲས་མོ་དགུང་ལོ་བདུན་པར་སྐུ་གཤེགས།
གསང་ཡུམ་ཕྱི་མ་ལ་ཡང་རྗེ་འདི་དགུང་ལོ་སོ་དགུར་ཕེབས་དུས་་་་་
གདུང་སྲས་ཆུང་བ་འཁྲུངས། དེའི་སྐབས་སྟོད་ལ་དྭགས་རྒྱལ་པོའི་
མཛད་པ་མི་ལེགས་པར་གསན་པས་ལ་དྭགས་རྒྱལ་བློན་རྣམས་ལ་་་་་
སྔར་གྱི་ཆོས་རྒྱལ་བཞིན། བཙན་པོ་གཉའ་ནས་གནོན་ཞིང་ཉམས་
ཆུང་མཐའ་ནས་སྐྱོང་། བྱ་བ་ལེགས་ཉེས་དྲང་པོའི་ཐིག་ལ་དྲངས་ཏེ་
བདེན་པས་ཕུགས་འཁྱོལ་བ་བྱེད་དགོས་རྒྱུ་དང་། སྡེ་འབངས་ཀྱི་
• 528



ནོར་ལ་ཧམ་ཟོས་ལྐོག་རྔན་དང་ཁྲིམས་སྲོལ་ངན་པས་མི་སེར་མནར་
གཅོད་མི་ཉན་ཚུལ་སོགས་ཀྱི་བཀའ་ཤོག་ལེགས་པར་བསྩལ། ནང་
པོའི་མགོན་ཁང་གསར་བསྐྲུན་དང་བསེ་མགོན་ཡིད་བཞིན་ནོར་བུར་
ཉམས་གསོ་སྐབས་ལས་གྲྭ་པ་འགའ་ཁང་པ་རྡིབ་པའི་རྐྱེན་གྱིས་ཤི་་་
རྨས་བྱུང་བར་དགེ་སྒྲུབ་དང་ཤུལ་མི་ཐམས་ཅད་ལ་ཆོས་དང་ཟང་་་་
ཟིང་གི་བདག་རྐྱེན་ཇི་སྲིད་ས་སྐྱའི་བསྟན་པ་གནས་ཀྱི་བར་དུ་སྦྱོར་་་
འཇགས་ཀྱི་བཀའ་ཕེབས། དགུང་གྲངས་བཞི་བཅུ་པར་རབ་བྱུང་
བཅུ་གསུམ་པའི་ས་བྱིར་ (༡༧༦༨）གོན་བློན་པོ་སོགས་བྱུང་ནས་་་
གོཎྜ་རྒྱལ་པོའི་ཡེ་གེ་དང་རྟེན་བཅས་འབྱོར་བའི་དོན། སྔར་བལ་
ཡུལ་རྒྱལ་ཁམས་སུ་རྒྱལ་ཁག་མང་པོས་བོད་ཀྱི་རྒྱལ་བ་ཡབ་སྲས་་་་་
སོགས་ཆེ་ གཉེན་དུ་མའི་ཕྱག་མཛོད་རྣམས་མ་རུང་ པར་བྱས་་་་་
འདུགཁྱད་པར་བལ་ཡུལ་དུ་གཡུལ་འཁྲུག་ཁོ་ན་བགྱིས་པས་ཐུགས་་་
སུན་པ་རང་བྱུང་སོང་། ད་ཆ་གོརྙས་བལ་ཡུལ་ཡོངས་རྫོགས་དབང་
དུ་བསྒྱུར་བ་ལགས་ཤིང་བོད་དང་སྔར་བཞིན་ལུགས་མཐུན་ཡིན་པ་་
བཞིན། སླད་ནས་ཊཾ་འཇལ་འུ་དངུལ་སོགས་ཚད་མེད་འདི་བཞིན་
འདོན་རྒྱུ་ལགས་པས་རྒྱལ་བ་ཡབ་སྲས་སོགས་ལ་རྒྱུ་མཚན་ཞུ་རྒྱུ་་་་
དང་། འདི་ནས་ཀྱང་འགྲུལ་པ་ཕན་ཚུན་ཆུ་འདོན་འཕྲང་སྒྲོལ་
སོགས་བཀའ་དྲིན་སྐྱོང་དགོས་ཞེས་བཤད། རྗེ་འདིས་ “ང་རང་
གདན་ས་གོ་མཐོ་བ་ལས་རྒྱལ་ཁམས་གཞན་ལ་བཀོད་པ་ཐུབ་མཁན་
• 529 •



མིན་ཡང་། སྙན་འབུལ་ཞུ་འོས་དང་རྒྱལ་ཁམས་བདེ་ཐབས་ལ། མི་
སུ་ཡིན་རུང་འགན་རང་བབས་ཡིན་པས་ཧུར་བརྩོན་བྱེད་རྒྱུ། ཁྱེད་
རྒྱལ་བློན་རྣམས་ནས་ཀྱང་ད་ཆ་ལུང་པ་ཐམས་ཅད་ལ་གཡུལ་འཁྲུག་
གང་གི་འོ་རྒྱལ་མི་འབྱུང་ཞིང་སྡེ་འབངས་བདེ་སྐྱིད་ཀྱི་འཚོ་གནས་་་
ཐུབ་པ་ཞིག་མཛོད་དང༌། ཆོས་སྲིད་གཉིས་ཀའི་ལས་དོན་ཕུལ་དུ་
ཕྱིན་པ་ཡིན་པས་དེ་བཞིན་དགོངས་འཇགས་མཛོད་” ཅེས་བཀའ་་་་
ཕེབས། དེ་ནས་མཁས་དབང་ཞེ་ཆེན་དྲུང་ཡིག་གདན་དྲངས་ཏེ་ས་
སྐྱུར་རིག་གནས་སློབ་གྲྭ་བཙུགས། ཐོག་མར་སློབ་གྲྭ་བ་མི་བཅུ་
དྲུག་དང་རྗེས་སུ་དངོས་ཞུགས་ཟུར་ཞུགས་སོགས་ཇེ་མང་དུ་སོང་།
དེ་དུས་གཙང་ཕྱོགས་ཀྱི་རིག་གནས་ཀྱི་ལྟེ་བ་ལྟ་བུར་གྱུར། བལ་ཡུལ་
མཆོད་རྟེན་བྱ་རུང་ཁ་ཤོར་ལ་འདོགས་རྒྱུ་དྲིལ་ཆེན་ཞལ་བྱང་བཅས་
པ་བསྐུར། དབུས་དང་ཁམས་ཕྱོགས་སུ་འབྲུམ་བུའི་ནད་བྱུང་བར་
དེ་དག་སེལ་བའི་ཆེད་སྨན་དང་མྱོང་གྲོལ་བཅས་ཐབས་སྣ་ཚོགས་་་་་
ཀྱིས་འགྲོ་ཁམས་བདེ་ཐབས་ལ་བརྩོན་པ་ལྷུར་བཞེས་གནང་། དེའི་
སྐབས་ཆར་རླུང་སོགས་གནམ་གཤིས་ཤིན་ཏུ་གྲང་ཡང་སྐུ་སྲོག་ལ་མ་
ལྟོས་པར་སྨན་སྒྲུབ། སྦྱོང་ཁྲུས་སོགས་ཉིན་ལྟར་ཐོག་ཁང་དུ་ཆག་
མེད་གནང་སྟབས་དབུས་གཙང་སོགས་ལ་ནད་རིམས་ཞི་བའི་ཕན་་་་
ནུས་ཆེན་པོ་བྱུང་། འབྲུག་ཆོས་འཁོར་བསོད་ནམས་ཕོ་བྲང་གི་རྟེན་
སོགས་ལ་གཟུངས་བཞུགས་དང་ཁྱད་པར་ཕྱི་ནང་གི་དངོས་པོ་ཆེ་ཕྲ་
• 530 •



ཀུན་ལ་སྔར་ཚགས་དགོས་ཚུལ་ཕེབས་ཀྱང་། དེ་དོན་མ་འགྲུབ་བར་
འབྲུག་ཕྱོགས་སུ་མེ་སྐྱོན་ཆེན་པོ་བྱུང་སྟེ་རྟེན་གལ་ཆེ་རྣམས་ལྷག་མེད་
གྱུར། དེ་ནས་སྤྲུལ་པའི་གཙུག་ལག་ཁང་དུ་དངོས་རྒྱུ་དང་བཟོ་ཁྱད་
ཕུལ་དུ་བྱུང་བའི་གསེར་ཁྲི་གསར་བཞེངས་གནང་། གསེར་ལྗང་
བརྡུངས་ཀྱི་བུམ་པ། དངུལ་གྱི་མཎྜལ་དང་རྫས་བརྒྱད་སྣ་བདུན་
སོགས་མཆོད་ཆས་སྣ་ཚོགས་གསར་སྐྲུན་གྱིས་ཆོས་ལུགས་ལས་སྒོའི་་་
ཐད་ལ་མཛད་རྗེས་ཟླ་མེད་བཞག འདི་ལོར་འབྲུག་སྡེ་སྲིད་རྙིང་
པ་བསོད་ནམས་ལྷུན་གྲུབ་བོད་དུ་བྲོས། མཚོ་སྔོན་ཛ་སག་དགའ་
ལྡན་ཨེཏ་ཝ་དཱ་ཆིང་དང་འཇམ་མགོན་རྡོ་རྗེ་ནོ་མི་ཧན་སོགས་སོག་་་
བོད་ཀྱི་དཔོན་ཆེན་མཇལ་བཅར་བྱུང་རིགས་ལ་ཚེ་དབང་སོགས་་་་་
ལུགས་གཉིས་ཀྱི་བསླབ་བྱ་ལེགས་པར་འདོམས། དགུང་གྲངས་ང་
གཅིག་པར་ལྷ་སར་ཐེངས་གསུམ་པ་ཕེབས། རྒྱལ་མཆོག་སྐུ་ཕྲེང་
བརྒྱད་པར་མཇལ་ཕྱག་ཕུལ། ཟླ་བ་ཕྱེད་གཉིས་ལྷ་སར་བཞུགས།
ལྷ་ས་སྤྲུལ་པའི་གཙུག་ལག་ཁང་སོགས་མཆོད་མཇལ་དང་དེར་་་་
ཕྱོགས་ཀྱི་སྐྱ་སེར་གྱིས་བཞེད་པ་ལེགས་པར་བཀང་སྟེ་གཙང་དུ་་་་་
ཆིབས་བསྒྱུར་གནང་། པཎ་ཆེན་དཔལ་ལྡན་ཡེ་ཤེས་ཞིང་བརྗེས་
པས་མཆོག་སྤྲུལ་མྱུར་བྱོན་གྱི་གསོལ་འདེབས་མཛད། དེ་ལྟར་སྐུ་ཚེ་
ཧྲིལ་པོར་རིས་མེད་འགྲོ་བ་ཀུན་ལ་ཕན་བདེ་སྤེལ་བའི་ཐབས་ཁོ་ན་་་་
ལྷུར་བཞེས་མཛད། རྒྱུན་དུ་སྡེ་འབངས། མིག་དང་། རྣ་བ། ངག་
• 531 •



སྡིག་ཅན་སོགས་མཐོང་ཙམ་ཉིད་ནས་ཕྱག་གིས་རེག རྒྱུ་མཚན་
འདྲི། ལྗགས་སྔགས་དང་སྨན་སྣ་སོགས་སྦྱོར་བསྡེབས་ཀྱིས་ཕན་པར་
མཛད། སྐབས་འགར་འཁྱགས་ལྟོག་གིས་མནར་བའི་མི་མཐོང་
སྐབས། ང་རང་ཁྲི་མཐོན་པོར་ཟས་གོས་གྱ་ནོམ་པ་ལ་ལོངས་སྤྱད་
ནས་བསྡད་པ་འདི་ཀས་སེམས་ཅན་ལ་ཕན་པ་མི་འདུག ངས་ཁོ་
ཚོ་ལ་དངོས་སུ་ཕན་པ་ཞིག་བྱེད་དགོས་གསུངས་ཏེ་ཟས་གོས་དང་་་་
སྡོད་གནས་ཀྱི་ཐབས་ཕུལ་བྱུང་མཛད། ཆོས་སྲིད་ལུགས་ཟུང་གི་
གཞི་མ་རིག་གནས་ཀྱི་སློབ་གྲྭ་བཙུགས། འགྲོ་བའི་གནས་སྐབས་ཀྱི་
བདེ་སྐྱིད་ནི་དཔོན་ཆེན་ཁག་གིས་དམངས་ལ་ཕན་གནོད་ཅི་བྱེད་ལ་
རག་ལས་པར་མཁྱེན་ནས་དབུས་གཙང་ཁམས་གསུམ་གྱི་འགོ་བྱེད་་་་
ཆེ་འབྲིང་ཆུང་གསུམ་དང་། ཆོས་ཕྱོགས་ཀྱི་ས་སྐྱའི་གདན་ས་ཆེན་པོ་
ཆོས་ལུགས་ཀྱི་འགན་ཁུར་པ་རྣམས་ལ་ལེགས་སྤེལ་ཉེས་འགོག་གི་་་་
བཀའ་སློབ་ཡང་ཡང་བསྩལ། ཕྱིན་ཆད་ཇི་ལྟར་བྱ་བའི་བཅའ་ཡིག་
སྣ་ཚོགས་སྤེལ། སྐུ་ཚེ་ཧྲིལ་པོར་འཆད་ཉན་སྒོམ་སྒྲུབ་སོགས་འཁོར་
ལོ་གསུམ་གྱིས་དུས་འདའ་བར་གནང་སྟེ་གདན་ས་ཆེན་པོ་ས་སྐྱར་ཕྱི་
ནང་གི་ཡོ་བྱད་ཀུན་ལ་འཛུགས་སྐྲུན་ཆེན་པོ་མཛད་ཐུབ་མཁན་འདི་
འདྲ་སྔོན་ཆད་མ་བྱུང་བ་འདྲའོ། མཐར་དགུང་གྲངས་ང་ལྔ་པར་
རབ་བྱུང་བཅུ་གསུམ་པའི་ཆུ་ཡོས་（ ༡༧༨༣）ལོ་ཟླ་བ་ལྔ་པའི་ཚེས་
གཉིས་ཀྱི་སྔ་དྲོར་གཟུགས་སྐུའི་བཀོད་པ་བསྡུས་སོ།།
• 532 •



ཞལ་སློབ་ཀྱང་གདུང་སྲས་མཆེད་གཉིས་དང་། ཐར་རྩེ་
བྱམས་པ་ཀུན་དགའ་བསྟན་འཛིན་དང་སྡེ་དགེ་ས་སྐྱོང་བླ་མ།
འཇམ་དབྱངས་མཁྱེན་བརྩེ་སོགས་མཐའ་ཡས།
གསུང་ཆོས་ཀྱང་ས་སྐྱའི་གདུང་རབས་ངོ་མཚར་བང་་་་་
མཛོད་ཀྱི་ཁ་སྐོང་སོགས་བྲིས་མ་པོད་བཅུ་གསུམ་ཡོད་པར་གྲགས་་་་་
ཤིང་མི་རིགས་དཔེ་མཛོད་ཁང་དུ་བཅའ་ཡིག་དང་སྒྲུབ་ཆོག
ཉམས་ལེན་སྐོར་སོགས་བྲིས་མ་དཔེ་ཐུང་པོད་ལྔ་བཞུགས་སོ།།
ཐུའུ་བཀྭན་ཆོས་ཀྱི་ཉི་མའི་
རྣམ་ཐར་མདོར་བསྡུས།
དགོན་ལུང་བྱམས་པ་གླིང་གི་སྤྲུལ་སྐུ་ཐུའུ་བཀྭན་ཆོས་ཀྱི་་
ཉི་མ་ནི། ཀན་སུའུ་ཞིང་ཆེན་ཁོངས་སུ་ཕོ་རོད་ལང་གྲུའི་ཡུལ་གྱི་བྱེ་
བྲག་ཕུན་ཚོགས་ལུང་པར། པྲ་ཡི་རུས་ནས་བརྒྱུད་པའི་ཡབ་དབང་
སྐྱབས་རྒྱལ་དང་། ཡུམ་བ་རི་བཟང་ཆོས་མཚོ་སྐྱིད་གཉིས་ཀྱི་སྲས་
སུ། རབ་བྱུང་བཅུ་གཉིས་པའི་མེ་མོ་སྦྲུལ་ལོ་（༡༧༣༧） ཟླ་བ་བཅུ་
གཅིག་པའི་ཚེས་བདུན་གྱི་སྔ་དྲོར་སྐུ་བལྟམས། དགུང་ལོ་དྲུག་པ་
• 533 •



བཞེས་པའི་སྐབས་སུ། དཔོན་པོ་བསྟན་འཛིན་ཆོས་འཕེལ་སོགས་
དགོན་ལུང་དུ་འབྱོར་ནས་གྲྭ་པ་རྣམས་དང་གྲོས་བསྡུར་ཐོག་དོགས་
པ་ཡོད་པའི་བུ་ཆུང་བཞི་ཁོང་དང་བཅས་ལྔ་ཆར་གྱི་མིང་དང་རིགས་
རུས་སོགས་བྲིས་ནས། པེ་ཅིན་ལྕང་སྐྱ་རོལ་པའི་རྡོ་རྗེ་དང་དགའ་
ལྡན་ཁྲི་སྤྲུལ་གཉིས་ལ་ཕུལ། བླ་མ་རྣམས་གཉིས་ཀྱིས་གནས་ཚུལ་
འདི་ལྷ་སར་རྒྱལ་བ་བསྐལ་བཟང་རྒྱ་མཚོ་ལ་གསུང་བརྟགས་ཀྱི་ཞུ་་་
འཕྲིན་ཕུལ། གསུང་བརྟགས་ཀྱི་ལན་མ་འབྱོར་བའི་སྔོན་དུ་འབྲོག་
ཕྲུག་ཅིག་ཐུའུ་བཀྭན་པའི་ཡང་སྲིད་དུ་ངོས་བཟུང་ནས། ཐུའུ་
བཀཱན་གོང་མའི་དབོན་པོ་རྣམས་ཀྱིས་ཐོག་མའི་རྟེན་འབྲེལ་ཡང་་་་་་
བསྒྲིགས། འོན་ཀྱང་ཐུའུ་བཀྭན་དངོས་སློབ་བློ་བཟང་མཁས་མཆོག་
སོགས་ཀྱི་ཐུགས་ལ་གཏན་ནས་མ་བབས། མི་རིང་བར་པེ་ཅིན་ནས་
ལྕང་སྐྱ་དང་ཁྲི་སྤྲུལ་གཉིས་ཀྱིས་ལང་གྲུའི་པྲ་སྟི་དབང་སྐྱབས་རྒྱལ་གྱི་
བུ་ཐུའུ་ཀྭན་གྱི་སྐུ་སྐྱེར་ཐག་བཅད་པའི་བཀའ་ཤོག་དང་། རྒྱལ་བ་
བསྐལ་བཟང་རྒྱ་མཚོའི་ལུང་བརྟགས་བཅས་འབྱོར་བས། དགོན་
ལུང་ནས་ཐུའུ་བཀྭན་གོང་མའི་དཔོན་པོ་ངག་དབང་དགེ་ལེགས་་་་་་
དང་། ཧོར་དུམ་ཆོས་རྗེ་སོགས་དཔོན་གཡོག་མང་པོ་ལང་གྲུར་སྤྲུལ་
སྐུ་གདན་འདྲེན་དུ་འབྱོར། ཉེར་མཁོའི་ཡོ་བྱད་དང་ན་བཟའ་
སོགས་གྱ་ནོམ་པ་ཕུལ། དགུང་གྲངས་དྲུག་པ་ཆུ་ཁྱིའི་ལོའི་ཟླ་བ་དྲུག་
པའི་ཚེས་བཞིའི་ཉིན་ལམ་དུ་ཞུགས། ཕེབས་ལམ་ཀུན་ཏུ་བསུ་མ་
• 534 •



རིམ་པ་མང་པོ་འབྱོར། དེ་ནས་དགོན་ལུང་དུ་འབྱོར་ལ་ཉེ་བ་ན། །
ངུར་སྨྲིག་འཆང་བའི་དགེ་འདུན་ཉིས་སྟོང་ལྷག་གིས་སེར་སྦྲེང་་་་་
གཟབ་རྒྱས་ཀྱིས་བསུས་ཏེ་ཐུའུ་བཀྭན་བླ་བྲང་དུ་གདན་དྲངས།
ཐུའུ་བཀྭན་ངག་དབང་ཆོས་ཀྱི་རྒྱ་མཚོའི་གདན་ཁྲིར་བཀོད། ལྕང་
སྐྱ་རོལ་པའི་རྡོ་རྗེའི་བཀའ་ལྟར་དམར་ཚང་དབོན་ཆུང་བློ་བཟང་་་་་
ཆོས་འཛིན་ཀློག་གི་དགེ་རྒན་དུ་བསྟེན། སྦྱོར་ཀློག་རྣམས་དཀའ་
ཚེག་མེད་པར་མཁྱེན། ཆོས་བཟང་རི་ཁྲོད་དང་། དགོན་ལུང་གི་
རྒྱབ་རིའི་བྲག་རྩའི་གཟིམ་ཁང་གཉིས་སུ་རེས་མོས་ཀྱིས་བཞུགས་ཏེ་་
དཔེ་འཛིན་སོགས་ལ་འགྲུས་པར་མཛད། དགུང་ལོ་དགུ་པར་ཆོས་
བཟང་རི་ཁྲོད་ཀྱི་དབྱར་གནས་སུ་ཚོགས་ལ་ཕེབས་ཅིང་ཆོ་གའི་ཞལ་
འདོན་ཚང་མ་མཐར་ཕྱིན། དགུང་ལོ་བཅུ་གཅིག་པ་མེ་ཡོས་ལོར། །
སུམ་པ་ཡེ་ཤེས་དཔལ་འབྱོར་གྱི་དྲུང་དུ་རབ་ཏུ་བྱུང་། དེ་ནས་
དགོན་ལུང་གི་ཆོས་གྲྭར་ཞུགས་ཏེ། ཚད་མའི་གཞུང་རྣམས་གསན་
པའི་དབུ་བཙུགས། ལོ་གཉིས་ཙམ་ལ་རིགས་ལམ་ཆེ་འབྲིང་ཆུང་
གསུམ་སྦྱངས་ཟིན་ནས་ཚད་མའི་སྐོར་ལ་ཤིན་ཏུ་བྱང་བར་གྱུར།
དགུང་ལོ་བཅུ་གསུམ་པར་ལྕང་སྐྱ་རོལ་པའི་རྡོ་རྗེ་པེ་ཅིན་ནས་མདོ་
སྨད་དུ་ཕེབས་པར་ཆིབས་བསུར་ཕེབས། ལྕང་སྐྱ་དགོན་ལུང་དུ་
ཕེབས་སྐབས། ཐུའུ་བཀྭན་བླ་བྲང་དུ་གདན་དྲངས་ཏེ་དངོས་འབུལ་
རྒྱ་ཆེན་དང་བཅས་ཁོང་གི་མདུན་ནས་དགེ་ཚུལ་གྱི་སྡོམ་པ་བླངས།
• 535 •



ཟླ་བ་བརྒྱད་པའི་ཚེས་བཞི་ལ་ལྕང་སྐྱ་པེ་ཅིན་དུ་ཕེབས་བསྐྱོད་་་་་་
མཛད། ཟླ་བ་བཅུ་གཅིག་པར་འབྲུམ་ནད་ཤིན་ཏུ་ལྕི་བ་བྱུང་ཡང་
ཡུན་མི་རིང་བར་དྭངས། དགུང་ལོ་བཅུ་བཞི་པ་ནས་ཚོགས་དབུས་
སུ་ཕེབས་ཤིང་ཐུབ་པའི་སྐྱེས་རབས་སོ་བཞི་པའི་བཤད་པ་མཛད།
ཕར་ཕྱིན་ཐུགས་གཉེར་བྱེད་པའི་འགོ་བརྩམས། ཞོར་དུ་སྙན་ངག
སྡེབ་སྦྱོར། སྐར་རྩིས་སོགས་ཐ་སྙད་རིག་གནས་སྐོར་ལའང་དཔེ་
ཀློག་མང་དུ་མཛད། སུམ་པ་མཁན་པོར་དམ་ཆོས་མང་པོ་ཞུས།
དགུང་ལོ་བཅུ་དྲུག་པར་ཡབ་དགུང་གྲངས་དོན་བཞི་པ་འདས་རྗེས།
དགུང་ལོ་བཅུ་བདུན་པར་ཡུམ་འདས་ཏེ་སྐྱོ་བས་མནར་ཞིང་། ཡབ་
ཡུམ་གཉིས་ལ་དགེ་རྫོགས་རྒྱ་ཆེ་བསྒྲུབས། ལོ་དེར་རང་ཡུལ་གྱི་ཞྭ་
དམར་དགོན་དུ་ཕེབས། ལུང་རྗེས་གནང་མང་པོ་གནང་། དགོན་
པས་འབུལ་ནོར་གྱ་ནོམ་པ་བསྟབས། ཁོང་གིས་ཀྱང་ཚེ་དཔག་མེད་
ཀྱི་ལི་སྐུ་ཁྲུ་ཚད་མ་གཙོས་རྟེན་དང་མང་འགྱེད་རྒྱ་ཆེ་གནང་། །
དགུང་ལོ་བཅོ་བརྒྱུད་པ་ས་ཁྱི་ལོར་དགོན་ལུང་ནས་གོང་མར་ལྷ་ལྡན་
དུ་ཕེབས་རྒྱུའི་ཞུ་བ་ཕུལ། སྟོན་ཁར་གོང་མས་དབུས་སུ་ཕེབས་ཆོག་
པའི་གསེར་ཡིག་གནང་བ་འབྱོར། དེ་འཕྲལ་སུམ་པ་མཁན་པོའི་
སྤྱན་སྔར་བསྙེན་རྫོགས་ཀྱི་སྡོམ་པ་མནོས། དགུང་ལོ་བཅུ་དགུ་པ་ས་
མོ་ཕག་གི་ལོ་ཟླ་བ་ལྔ་པའི་ནང་དུ་དབུས་གཙང་ཆོས་ཀྱི་ཆོལ་ཁར་་་་་
ཆིབས་ཀྱི་ཁ་ལོ་བསྒྱུར། དགོན་ལུང་ནས་ཐོན་ཉིན་པར་དགེ་འདུན་
• 536 •



བགྲེས་གཞོན་ཚང་མས་གླིང་འདབས་བར་སྐྱེལ་མ་བྱས། ཆིབས་ཁ་
ལན་གསུམ་བསྒྱུར་བ་སོགས་མྱུར་མཇལ་གྱི་རྟེན་འབྲེལ་བསྒྲིགས། །
དགོན་པ་དང་བླ་བྲང་གི་ལས་སྣེ་རྣམས་ཀྱི་རྒྱ་སྒོའི་བར་བསྐྱལ། དེ་
ནས་བྱང་ལམ་བརྒྱུད་དེ་དབུས་ལྷ་སར་འབྱོར་ཉིན་བཀའ་བློན་་་་་
བཞིའི་སྐུ་ཚབ་དང་། འབྲས་སྤུངས་དང་སྒོ་མང་སོགས་ཀྱི་བསུ་བ་
བྱས་ཏེ། དཔལ་གྲུབ་ཁང་ཚན་དུ་བཞུགས། ཕྱི་ཉིན་པོ་ཏ་ལའི་ཕོ་
བྲང་དུ་རྒྱལ་བ་བསྐལ་བཟང་རྒྱ་མཚོ་མཇལ། དེ་ནས་མི་རིང་བར་
འབྲས་སྤུངས་སུ་ཕེབས་ཏེ་བཀྲ་ཤིས་སྒོ་མང་གི་ཆོས་གྲྭར་ཞུགས།
འཇམ་བཞད་འཇིགས་མེད་དབང་པོ་དགེ་རྒན་དུ་བསྟེན། ཉིན་ཤས་
མཚམས་སུ་ཕུར་བུ་ལྕོག་ཏུ་ཕེབས་ནས། ངག་དབང་བྱམས་པ་
མཆོག་དང་མཇལ། ཆོས་འབྲེལ་ཞུས་ཞིང་ཙོང་ཁ་པའི་སྐུ་བརྙན་
དང་འཇམ་དབྱངས་གསེར་ཐང་ཞིག་གནང་ནས་སློབ་སྦྱོང་ནན་སྨིན་
དགོས་པའི་བསླབ་བྱ་མཛད། དེ་ནས་གཞུང་ཆེན་མོ་རྣམས་ལ་
ཐུགས་བརྩོན་ལྷོད་མེད་མཛད། དགུང་ལོ་ཉེར་གཅིག་པ་མེ་གླང་
ལོར་ཏཱ་ལའི་བསྐལ་བཟང་རྒྱ་མཚོ་དགོངས་པ་རྫོགས་པར། སྐྱོ་ངལ་
ཆེན་པོས་གདུང་མཇལ་དུ་ཕེབས་ཏེ་དངུལ་སྲང་ལྔ་བཅུ་སོགས་ཀྱི་་་་
མཆོད་ཐེབས་ཕུལ། ལོ་དེའི་ཟླ་བ་བཞི་པའི་ཚེས་བཅོ་ལྔ་ཉིན་ཕུར་
ལྕོག་ངག་དབང་བྱམས་པའི་དྲུང་དུ་བསྙེན་རྫོགས་ཀྱི་སྡོམ་པ་ཞུས། །
འདི་ནི་བསྙེན་རྫོགས་ཀྱི་སྡོམ་པ་བླང་བ་ཐེངས་གཉིས་པ་ཡིན། ལོ་
• 537 •



འདིར་ཚ་བའི་ནད་དྲག་པོ་ཞིག་གིས་བཏབ་ནས་ཟླ་བ་གཅིག་ལྷག་་་་
ཙམ་བསྙུངས། དེ་ནས་རིམ་གྱིས་ནད་ལས་གྲོལ། དེ་ནས་མི་རིང་
བར་ལྕང་སྐྱ་རོལ་པའི་རྡོ་རྗེ་དབུས་སུ་ཕེབས་པ་མཇལ་ཞིང་། བཀའ་
ཆོས་མང་པོ་ཞུས། དགུང་ལོ་ཉེར་གསུམ་པར་ཏཱ་ལའི་ཡང་སྲིད་ངོས་
འཛིན་བྱེད་པའི་ཆེད་དུ་པཎ་ཆེན་དཔལ་ལྡན་ཡེ་ཤེས་ལྷ་སར་ཕེབས་
པ་མཇལ། ལྕང་སྐྱ་དང་ལྷན་དུ་དུས་འཁོར་གྱི་དབང་ཞུས། སྐབས་
དེར་སྡེ་པ་གཞུང་ནས་ཞྭ་ལུ་གསེར་ཁང་གི་གདན་ས་འཛིན་དགོས་་་་
པའི་བཀའ་རྒྱ་ཕེབས། ལྕང་སྐྱའི་ཞལ་གསུང་ལྟར་ཞྭ་ལུའི་གདན་ས་
སྐྱོང་བར་མཛད། དེ་ནས་གཙང་ཕྱོགས་སུ་ཆིབས་ཁ་བསྒྱུར་ཏེ་རྒྱལ་
རྩེ་བརྒྱུད་དཔལ་འཁོར་ཆོས་སྡེའི་སྐུ་འབུམ་ཆེན་མོ་སོགས་མཇལ་བ་་
བརྒྱུད་བཀྲ་ཤིས་ལྷུན་པོར་བྱོན། པཎ་ཆེན་མཇལ་ཁ་ཞུས་ཤིང་
བཀའ་བསླབ་མང་པོ་ཞུས། ས་སྐྱ་བདག་ཆེན་ངག་དབང་ཀུན་
དགའ་བློ་གྲོས་ལྷ་སར་ཕེབས་འདུག་པ་གསང་སྟབས་ཀྱིས་མཇལ་་་་་
བར་ཕེབས། དེས་རྐྱེན་བྱས་ཏེ་ས་སྐྱ་དགོན་ཆེན་དུ་བྱོན་ནས་བདག་
ཆེན་རིན་པོ་ཆེ་མཇལ་ཞིང་ཟབ་ཆོས་འགའ་ཞུས། གཙང་གི་དགོན་
སྡེ་ཁྱད་པར་ཅན་རྣམས་སུ་མཇལ་སྐོར་ཕེབས་རྗེས་སླར་ཡང་བཀྲ་་་་
ཤིས་ལྷུན་པོར་པཎ་ཆེན་རིན་པོ་ཆེར་ཐོན་ཕྱག་ཞུས། ཞྭ་ལུར་ཕེབས་
ཏེ་གདན་ཁྲིར་བཞུགས། གཙུག་ལག་ཁང་དང་རྟེན་རྣམས་མཇལ་
ཞིང་མཆོད་སྤྲིན་རྒྱ་ཆེར་སྤྲོས། དགུང་ལོ་ཉེར་ལྔ་པ་ལྕགས་སྦྲུལ་ལོར་
• 538 •



མདོ་སྨད་དུ་ཚུར་ཕེབས་ལ་ཉེ་བ་ན། གཞུང་ནས་ཐམ་ག་ཆེ་ཆུང་།
ན་བཟའ། རྟ་དར་འབོག་ལྕག་སོགས་ཆེན་པོར་འོས་པའི་གཟེངས་
བསྟོད་དང་། བསྟན་པའི་གསལ་བྱེད་ནོ་མོན་ཧན་ཞེས་པའི་ཆོ་ལོ་
གནང་། སྙེ་ཐང་དུ་ཏཱ་ལའི་བདུན་པའི་སྤྲུལ་སྐུ་མཇལ་བར་ཕེབས།
རྩ་བའི་བླ་མ་ཕུར་ལྕོག་ངག་དབང་བྱམས་པར་ཐོན་ཕྱག་ཞུས་རྗེས།
བླ་མ་དང་འབྲལ་མི་ཕོད་པ་ལྟ་བུས་སྤྱན་ཆབ་དབང་མེད་ཤོར་བཞིན
པར་གཟིམ་ཤག་ཕྱིར་ཐོན། དེ་ནས་གཞུང་ནས་གནང་བའི་མཁན་
ཆས་རྣམས་སྨྲས་ཏེ་མདོ་སྨད་དུ་བྱོན། སུམ་པ་མཁན་པོ་གཙོས་སྐྱ་
སེར་སྟོང་ཕྲག་འགས་བསུ་བ་དང་བཅས་དགོན་ལུང་དུ་བྱོན།
ཚོགས་པར་མང་འགྱེད་སོགས་ལེགས་པར་བཏང་ཞིང་རྡོ་བཅལ་དུ་་་
ཉིན་གསུམ་རིང་དམ་བཅའ་བཞུགས། སུམ་པ་མཁན་ཆེན་སོགས་
ཀྱིས་བསྟོད་པ་མཛད། ལོ་དེའི་ཟླ་བ་བཅུ་གཅིག་པར་དགོན་ལུང་གི་
གདན་ཁྲིར་བཞུགས། ལས་སྣེ་གསར་བསྐོས། ཆོས་འཆད་ཉན་
སོགས་མཛད། ཁྲིར་བཞུགས་ནས་ལོ་ཕྱེད་གསུམ་ཙམ་སྟེ་དགུང་ལོ་
ཉེར་བདུན་པ་ཆུ་ལུག་ལོར་གོང་མ་ཆེན་ལུང་ནས་པེ་ཅིན་དུ་ཕེབས་་་
དགོས་པའི་གསེར་ཡིག་གནང་བ་འབྱོར། འཇམ་བཞད་འཇིགས་
མེད་དབང་པོ་དགོན་ལུང་གི་ཁྲིར་ཕེབས། ཟླ་བ་གཉིས་པའི་མཇུག་
ཏུ་དགོན་ལུང་ནས་བཏེག ཕེབས་བྱམས་ལ་བཞུགས་ནས་
དམག་མི་བཅུ་གཉིས་ཀྱི་སྲུང་མ་དང་བཅས་ཞག་ལྔ་བཅུ་ལ་པེ་ཅིན་་་་
• 539 •



དུ་འབྱོར། ལྷ་ཁང་སེར་པོར་བཞུགས། ཉིན་དེ་རང་ལ་ལྕང་སྐྱ་རོལ་
པའི་རྡོ་རྗེ་གསང་སྟབས་ཀྱིས་མཇལ་ཁ་ཞུས། དགྱེས་པ་ཆེན་པོས་
གསུང་ལྷུག་པར་བསྩལ། མི་རིང་བར་ཕོ་བྲང་ནང་མར་གོང་མ་ཆེན་
པོར་འབྱོར་ཕྱུག་ལ་ཕེབས། གོང་མས་རང་གི་བཞེས་འཕྲོའི་ན་
བཟའ་དང་། ཧུ་ཐོག་ཐུ་ཆེན་པོར་འོས་པའི་གསོལ་རས་བདག་རྐྱེན་
མཛད། ཧར་ཆིན་ཝང་རཏྣ་སི་དྷི་ཡིས་སོག་ཡུལ་དུ་གདན་དྲངས་
ནས་དམ་ཆོས་མང་པོ་ཞུས་ཏེ། འབུལ་ནོར་ཤིན་ཏུ་རྒྱ་ཆེན་ཕུལ།
སྟོན་མཇུག་པེ་ཅིན་དུ་ཚུར་བྱོན། རྗེས་ནས་ལོ་རེ་བཞིན་དབྱར་ཁར་
སོག་ཡུལ་དུ་འགྲོ་དོན་མཛད་པར་ཕེབས་ཏེ་གདུལ་བྱ་རྒྱ་ཆེར་སྤེལ།
དགུང་ལོ་སུམ་ཅུ་པ་མེ་ཁྱི་ལོར་ས་ཆུ་མ་འཕྲོད་པའི་རྐྱེན་གྱིས་སྐུ་་་་་
གཟུགས་ཅུང་མ་བདེ་ཡང་སྐྱོན་ཆེན་མ་བྱུང་། ཟླ་བ་བཞི་པའི་ཚེས་
གསུམ་ཉིན། གོང་མས་ཁོང་ལ་ཇིང་སིའུ་ཆན་ཞི་ཧུ་ཐོག་ཐུ་ཞེས་པའི་
མཚན་སྙན་དང་། དངུལ་གྱི་ཐམ་ག་ཆེན་པོ་སོགས་གནང་། མཚན་
དེའི་དོན་བོད་སྐད་དུ་རྣམ་དག་བསླབ་ལྡན་བསམ་གཏན་གྱི་སློབ་་་་
དཔོན་འཕགས་པ་ཆེན་པོ་ཞེས་པའི་དོན་ནོ། །སྐབས་དེར་གོ་མས་ཀོ་
ཤིའི་གོ་གནས་གནང་རྒྱུའི་བཀའ་ཕེབས། གོང་མའི་ལུགས་ལ་ཏེ་ཤི།
ཀོ་ཤི། ཆན་ཤི་གསུམ་ནི་གོང་མའི་སློབ་དཔོན་གྱི་གནས་སུ་བཀུར་
པའི་མཚན་ཡིན། དགུང་ལོ་སོ་གཉིས་པ་ས་བྱི་ལོའི་ཟླ་བ་དང་པོར་
གོང་མར་ཐོན་ཕྱག་ཞུས་ཏེ་རང་ཡུལ་དུ་ཕེབས་པའི་སྟ་གོན་མཛད།
• 540



གོང་མས་དངོས་པོའི་གསོལ་རས་གྱ་ནོམ་པ་བསྩལ། པེ་ཅིན་གྱི་
དགོན་སྡེ་ཁག་གི་བླ་ཆེན་ཚང་མས་སྐྱེལ་མ་མཛད། སོག་པོའི་ཝང་
མང་པོའི་རེ་ཞུས་ལྟར་སོག་ཡུལ་ཀུན་ཏུ་ཞབས་ཀྱིས་བཅགས། དམ་
ཆོས་སྤེལ་བ། དགེ་ཚུལ་སློང་གི་སྡོམ་པ་འབོགས་པ་སོགས་རྣམ་
དཀར་དགེ་བའི་ལེགས་མཛད་རྒྱ་ཆེར་སྒྲུབ་བཞིན་པར་ལོ་དེའི་ཟླ་བ་
བདུན་པའི་ཚེས་བཅུ་གཉིས་ལ་དངོས་པོའི་འབྱོར་བ་རྒྱ་ཆེན་པོ་དང་
བཅས་རང་གི་གདན་ས་དགོན་ལུང་བྱམས་པ་གླིང་དུ་འབྱོར། ཆུ་
བཟང་སྤྲུལ་སྐུ་དང་སུམ་པ་མཁན་ཆེན་གཙོས་པའི་བླ་ཆེན་རྣམས་ལ་
སྐྱོས་མའི་འབུལ་དངོས་གྱ་ནོམ་པ་དང་། དགོན་པའི་དགེ་འདུན་
པར་མང་ཇ་དང་འགྱེད་ལེགས་པར་གནང་། ཁྱད་པར་འཇམ་
བཞད་འཇིགས་མེད་དབང་པོ་གདན་དྲངས་ཏེ་དགོན་པ་དང་རྟེན་་་
གསར་རྣམས་ལ་རབ་གནས་མཛད་ཅིང་། འཇམ་བཞད་ལ་ནོར་
བུའི་རིགས་སྣ་ཚོགས། གོས་དར་སྐུ་ཆས། མཆོད་ཆས་རིན་ཐང་
བྲལ་བ་སོགས་འབུལ་བ་བསམ་གྱིས་མི་ཁྱབ་པ་ཕུལ། འདུ་ཁང་ཞིག་
གསོ་དང་མགོན་ཁང་གསར་སྐྲུན། ནང་རྟེན་མང་པོ་གསར་
བཞེངས། གསུང་རབ་མང་པོ་བརྩམས་པ་བཅས་ལོ་གསུམ་ལྷག་ཙམ་
དགོན་ལུང་དུ་བཞུགས། དགུང་ལོ་སོ་ལྔ་པ་ལྕགས་ཡོས་ལོ་དེར་གོང་
མས་པེ་ཅིན་དུ་འབྱོན་དགོས་པའི་གསེར་ཡིག་འབྱོར་བར་བརྟེན་ཟླ་་
བ་ལྔ་པའི་ཚེས་ལྔ་ལ་རང་དགོན་ནས་བཏེག སོག་པོའི་ཡུལ་གྲུ་
• 541 •



བརྒྱུད་དོ་ལོན་ནོའུར་དུ་ལྕང་སྐྱ་དང་རྗེ་བཙུན་དམ་པ་མཇལ། དེ་
ནས་ཟླ་བ་བརྒྱད་པར་ཞེ་ཧོར་དུ་ཕེབས་ནས་གོང་མ་མཇལ། དེར་
གོང་མས་པོ་ཏ་ལའི་ཕོ་བྲང་ལྟར་གྱི་དགོན་པ་གསར་དུ་བཞེངས་པ་་་
ལ་ལྕང་སྐྱ་རོལ་པའི་རྡོ་རྗེ། སོག་རྗེ་བཙུན་དམ་པ། ཁོང་ཡབ་སྲས་
གསུམ་གྱིས་རབ་གནས་དང་སྨོན་ལམ་གྱི་ཚོགས་དབུ་མཛད། གོང་
མ་རང་ཡང་ཚོགས་སུ་ཕེབས་ནས་རྣམ་པ་གསུམ་ལ་འབུལ་བ་སྤམ་་་
མཐོ་བ་དང་། གྲྭ་པ་སྟོང་ལྷག་ལ་སྐུ་འགྱེད་གྱ་ནོམ་པ་བསྩལ། དེ་
ནས་སོག་ཡུལ་གྱི་དགོན་སྡེ་ཚང་མར་ཕེབས། ཁུ་རེ་དགོན་དུ་ཞག་
གསུམ་བཞུགས། དགུང་ལོ་སོ་དྲུག་པ་འབྲུག་ལོའི་ཟླ་བ་དགུ་པར་
དགོན་ལུང་དུ་ཚུར་འབྱོར། དགུང་ལོ་སོ་བདུན་པ་ཆུ་སྦྲུལ་ལོའི་
དགུན་ཁར་བླ་བྲང་བཀྲ་ཤིས་འཁྱིལ་དུ་འཇམ་བཞད་ནས་གདན་་་་་་
ཞུས་ལྟར་ཕེབས། ཚོགས་པ་དམ་པའི་ཆོས་ཀྱི་དགའ་སྟོན་སྤེལ།
མཁས་མང་མགུ་བའི་རྐྱེན་གྱིས་བསྔགས་བརྗོད་མཛད། དགུང་ལོ་ཞེ་
གཅིག་པ་མེ་བྱ་ལོར། གོང་མའི་མ་ཡུམ་ཐེས་ཧུ་གཤེགས་པའི་
དགོངས་རྫོགས་བསྔོ་སྨོན་གོང་མའི་དགོངས་བཞེད་ལྟར་བསྒྲུབས།
དགུང་གྲངས་ཞེ་གསུམ་པ་ས་ཕག་ལོར། ཕྱག་མཛོད་དབོན་དོན་
གྲུབ་ དབང་ རྒྱལ་ གཡོག་ འཁོར་དབུས་སུ་ གཏོང་ སྒོ་ འབུལ་ དུ་་་་
མངགས། ཏཱ་ལའི་བླ་མ་བློ་བཟང་འཇམ་དཔལ་རྒྱ་མཚོ། པཎ་ཆེན་
དཔལ་ལྡན་ཡེ་ཤེས་སོགས་ལ་འབུལ་ཆེན། ཇོ་ཤཱཀ་སོགས་རྟེན་ཁྱད་
• 542 .



འཕགས་ལ་ཕྱག་མཆོད་རྒྱ་ཆེན་ཕུལ། སྐབས་དེར་པཎ་ཆེན་དཔལ་
ལྡན་ཡེ་ཤེས་རྒྱ་ནག་ཏུ་ཕེབས་ལམ་དེར་བརྒྱུད། ཁོང་འབྲི་ཆུའི་བར་
བསུ་བར་བྱོན། པཎ་ཆེན་དགོན་ལུང་དུ་གདན་དྲངས་ཏེ། དམ་
ཆོས་ཀྱི་དྲིས་ལན་མང་པོ་མཛད། པཎ་ཆེན་སྐུ་འབུམ་དུ་ཡུན་རིང་
བཞུགས་དུས་ཁོང་ཡང་པཎ་ཆེན་མདུན་བཞུགས་ནས་གང་ཅིར་་་་་་
བཀའ་བགྲོས་མང་དུ་མཛད། བྱི་བ་ལོའི་ཟླ་བ་གསུམ་པར་པཎ་ཆེན་
རྒྱ་ནག་ཏུ་ཕེབས། ལོ་དེའི་ཟླ་བ་བཅུ་པའི་མཇུག་ཏུ་པཎ་ཆེན་པེ་
ཅིན་དུ་དགོངས་པ་རྫོགས་པའི་གནས་ཚུལ་གསན། ཐུགས་སྐྱོ་ངལ་
ཤིན་ཏུ་ཆེན་པོ་མཛད། དགུང་ལོ་ཞེ་བདུན་པར་དགོན་སྡེ་ཐར་པ་
གླིང་རྟེན་དང་བརྟེན་པར་བཅས་པ་གསར་བཞེངས་གྲུབ་ཅིང་དངུལ་
འགྲོ་སྲང་ཆིག་ཁྲི་ལྷག་ཙམ་བཏང་། འཇམ་དབྱངས་བཞད་པ་
འཇིགས་མེད་དབང་པོ་སོགས་གདན་དྲངས་ཏེ་རབ་གནས་རྒྱས་པ་་་
མཛད། ཟླ་བ་བཞི་པར་འཇམ་བཞད་དབུས་སུ་ཕེབས་པར་ཕེབས་
སྐྱེལ་ཞུས། ཟླ་བ་དེར་གོང་མའི་བཀའ་ལས། ཐུའུ་བཀྭན་ཧུ་ཐོག་ཐུ་
ཟླ་བ་བརྒྱད་པ་ཚུན་ལ་ཚ་བྱོལ་ཕོ་བྲང་དུ་སླེབ་པར་གྱིས་ཞེས་ཕེབས།
ཚེས་བརྒྱད་ལ་གསེར་ཡིག་པ་དགོན་ལུང་དུ་འབྱོར། ཟླ་དེའི་ཚེས་ཉི་
ཤུ་ཉིན་རྒྱ་ནག་ཏུ་ཕེབས། སོག་ཡུལ་བརྒྱུད་ཟླ་བ་བརྒྱད་པའི་ཚེས་
བདུན་ལ་ཞེ་ཧོར་དུ་བཀྲ་ཤིས་ལྷུན་པོའི་ལྷ་ཁང་དུ་གོང་མར་མཇལ་་་
ཁ་ཞུས། ཉི་ཤུ་བཞི་ལ་པེ་ཅིན་དུ་འབྱོར། ཟླ་བ་དགུ་པའི་ཚེས་
• 543 •



གཅིག་ལ་ལྕང་སྐྱ་རི་བོ་རྩེ་ལྔ་ནས་པེ་ཅིན་དུ་ཕེབས་པ་མཇལ། ཉིན་
ཤས་རྗེས་སོག་ཡུལ་དུ་ཕེབས། ལོ་གཉིས་ལྷག་རིང་སོག་པོ་ཝང་དང་
བླ་མ་མང་པོའི་རེ་འདོད་བསྐངས། དགུང་ལོ་ལྔ་བཅུ་པ་རྟ་ལོའི་ཟླ་
བ་བཅུ་གཉིས་པར་དགོན་ལུང་དུ་འབྱོར། དགུང་ལོ་ང་གཅིག་པ་མེ་
ལུག་ལོར། ཟླ་བ་གཉིས་པར་སྦྱིན་བདག་གཙོ་བོ་ཧར་ཆིན་ཝང་རསྣ་
སིདྡྷི་རི་བོ་རྩེ་ལྔར་འདས་པ་གསན། ཐུགས་སྐྱོ་བའི་ངང་དགེ་རྫོགས་
དང་བསྔོ་སྨོན་རྒྱ་ཆེ་བསྒྲུབས། མཚོ་སྔོན་གྱི་སྐུ་འབུམ་སོགས་དགོན་
སྡེ་ཡོངས་ལ་ཕེབས། དགུང་ལོ་ང་གཉིས་པ་ས་སྤྲེལ་ཟླ་བ་དང་པོར་
ཆུ་བཟང་དུ་ལྕང་སྐྱ་སྤྲུལ་སྐུ་མཇལ་བར་ཕེབས། དེ་རྗེས་བླ་བྲང་བཀྲ་
ཤིས་འཁྱིལ་དུ་ཕེབས་ནས་འཇམ་བཞད་དང་ཆོས་ཀྱི་བགྲོ་གླེང་་་་་་
མཛད། དགུང་ལོ་ང་གསུམ་པ་ས་བྱ་ལོའི་ཟླ་བ་ལྔ་པའི་ཚེས་བཞི་ལ་
སྐུ་འབུམ་དགོན་པའི་གདན་ཁྲིར་བཞུགས། བྱ་ཁྱུང་གི་ཁྲི་པ་
དགོངས་ཞུ་མཛད་དེ་འཇམ་དབྱངས་བཞད་པ་བཞུགས་རྒྱུར་ཐག་་་་
བཅད་ནས་ཟླ་བ་དྲུག་པར་འཇམ་བཞད་ཁྲིར་བཞུགས། དགུང་ལོ་
ང་ལྔ་པ་ལྕགས་ཕག་ལོ་ཟླ་བ་བཅུ་པའི་ཚེས་གཉིས་ལ་འཇམ་བཞད་་་
འཇིགས་མེད་དབང་པོ་ཀ་མདོ་རུ་སྐུ་གཤེགས་པའི་གནས་ཚུལ་་་་་
གསན། ཚེས་དྲུག་ལ་ཀ་མདོར་ཕེབས། ཐུགས་སྐྱོ་ངལ་ཚད་མེད་
ངང་ཕྱག་འཚལ་ཞིང་སྤྲུལ་སྐུ་མྱུར་འབྱོན་གསོལ་འདེབས་ལྗགས་རྩོམ་
མཛད། པེ་ཅིན་ནས་གོང་མས་རྒྱ་ནག་ཏུ་ཕེབས་དགོས་པའི་བཀའ་
• 544 •



ཕེབས་ཀྱང་ཐབས་མཁས་ཀྱིས་བྱོལ། སྐུ་འབུམ་དུ་བཞུགས་ནས་
འཆད་ཉན་དང་དབང་སྐུར་རྗེས་གནང་སོགས་མཛད། སྐུ་འབུམ་གྱི་
ཁྲི་ཐོག་ལོ་གསུམ་བཞུགས་ཏེ་ལྕགས་ཕག་ལོ་ཟླ་བ་བཅུ་གཅིག་པའི་་་
ཚེས་བདུན་ཉིན་མཁན་ཁྲི་དགོངས་པ་ཞུས། ཁྲི་པ་གསར་པ་གྲོ་ཚང་
མཁན་པོ་བསྐོས། རང་ཉིད་དགོན་ལུང་དུ་ཕེབས། དགུང་ལོ་ང་
བརྒྱད་པ་ཤིང་སྟག་ལོའི་ཟླ་བ་དང་པོར་ཆོས་བཟང་རི་ཁྲོད་དུ་བཅད་
རྒྱ་མཛད་ནས་བཞུགས། དགུང་ལོ་ང་དགུ་པར་ཆུ་བཟང་དུ་ཕེབས་
ནས་ལྕང་སྐྱ་མཆོག་སྤྲུལ་རྒྱ་ནག་ཏུ་ཕེབས་གྲབས་ལ་མཇལ་འཕྲད་་་་
དང་ཕེབས་བརྫངས་ཞུས། འཇམ་བཞད་སྤྲུལ་སྐུ་ངོས་འཛིན་གྱི་དོན་
དུ་བླ་བྲང་བཀྲ་ཤིས་འཁྱིལ་དུ་བྱོན། ཟླ་བ་བཅུ་པར་སོག་ཡུལ་དུ་
ཕེབས་ནས་ཡོན་བདག་ཝང་རྣམས་ཀྱི་ཞེ་འདོད་སྐོང་བར་མཛད།
ལོ་གཅིག་ཙམ་འགོར། དགུང་ལོ་དྲུག་ཅུ་པའི་ལོ་སྨད་ལ་དགོན་ལུང་
དུ་ཚུར་ཕེབས། དགུང་ལོ་རེ་གཉིས་པའི་མེ་སྦྲུལ་ལོ་ཟླ་བ་གསུམ་པར་
བཀྲ་ཤིས་འཁྱིལ་དུ་འཇམ་བཞད་སྤྲུལ་སྐུར་མཇལ་འཕྲད་དུ་ཕེབས།
ཚེས་བཅུ་ལ་མཆོག་སྤྲུལ་རིན་པོ་ཆེའི་གཙུག་ཕུད་བཞེས་ཏེ་རབ་བྱུང་
གི་སྡོམ་པ་བསྩལ། ཞབས་བརྟན་གསོལ་འདེབས་བརྩམས། དེ་ནས་
རིམ་གྱིས་དགོན་ལུང་དུ་ཚུར་བྱོན། དགུང་ལོ་རེ་གསུམ་པ་ས་ལུག་
ལོའི་ཟླ་བ་དང་པོ་པེ་ཅིན་དུ་གོང་མ་ཆན་ལུང་གནམ་དུ་གཤེགས་་་་
པའི་གནས་ཚུལ་འབྱོར། ཞག་ཉེར་གཅིག་རིང་དགོན་ལུང་དུ་
• 545 •



དགོངས་རྫོགས་བསྒྲུབས། དགུང་ལོ་རེ་བཞི་པའི་ཟླ་བ་བཞི་པར་སྐུ་
འབུམ་དུ་སྐོར་ཙམ་བྱོན། ཟླ་བ་བདུན་པར་དགོན་ལུང་དུ་བྱོན་རྗེས་
སོག་ཡུལ་དུ་ཕེབས། ལོ་གཉིས་ཙམ་རིང་ཆོས་སྦྱིན་བསྩལ། དགུང་
ལོ་རེ་དྲུག་པ་ཆུ་ཁྱི་ལོའི་ཟླ་བ་ལྔ་པའི་ཚེས་བཅུ་བདུན་ཉིན་དགོན་་་་་
ལུང་དུ་བྱོན། སྐབས་དེར་སྙུང་གཞི་བཞེས་ནས་ཡུན་རིང་སོང་།
རིམ་གྲོ་སྨན་བཅོས་ཡུན་རིང་བྱས་ཀྱང་མ་ཕན་པར། རབ་བྱུང་བཅུ་
གསུམ་པའི་ཆུ་ཁྱི་ལོ་(༡༨02) ཟླ་བ་དྲུག་པའི་ཚེས་པ་བཅུའི་ཕྱི་དྲོར་
དགོན་ལུང་བྱམས་པ་གླིང་དུ་སྐུ་གཤེགས་སོ།།
གསུང་འབུམ་ཀ་ནས་ཐའི་བར་པོད་བཅུ་མི་རིགས་དཔེ་་་་
མཛོད་ཁང་དུ་བཞུགས་སོ།།
ཆིངས་སུ་ཙུག་ཐུ་ནོ་མོ་ཧན་གྱི་རྣམ་
ཐར་མདོར་བསྡུས།
ཆིངས་སུ་ཙུག་ཐུ་ནོ་མོ་ཧན་ནམ། བློ་བཟང་ནོར་བུ་ཤེས་
རབ་ནི། རབ་བྱུང་བཅུ་གཉིས་པའི་མེ་མོ་སྦྲུལ་གྱི་ལོར་
(༡༧ ༣༧） ཆེན་པོ་ཧོར་གྱི་རིགས་སུ་སྐུ་བལྟམས། དགུང་གྲངས་
• 546 •



བརྒྱད་པ་ཤིང་ཕོ་བྱི་བ་ལོའི་ཟླ་བ་བཞི་པའི་ཚེས་བཅུ་ལ་མཁན་པོ་་་་
བརྩོན་འགྲུས་བཟང་པོའི་མདུན་ནས། དགེ་བསྙེན་དང་རབ་བྱུང་གི་
སྡོམ་པ་བླངས། སྦྱོར་ཀློག་བློར་འཛིན་སོགས་ལ་འབད་པ་ལྷུར་ལེན་
མཛད། དགུང་ལོ་བཅུ་དགུར་ཕེབས་པ་ཤིང་མོ་ཕག་ལོའི་ཟླ་བ་དང་
པོའི་ཚེས་བཅོ་ལྔ་ལ། སློབ་དཔོན་བློ་བཟང་དམ་པའི་མདུན་ནས་
དགེ་ཚུལ་གྱི་སྡོམ་པ་བཞེས། དགུང་ལོ་ཉེར་དྲུག་པ་ཆུ་ཕོ་རྟའི་ལོའི་
ཟླ་བ་དང་པོའི་ཚེས་བཅོ་ལྔ་ཉིན། ཉི་མ་ནུབ་ལ་ཉེ་བའི་དུས་སུ། རྒྱ་
ནག་པེ་ཅིན་ཙན་དན་ཇོ་བོའི་ལྷ་ཁང་དུ། བཀའ་འགྱུར་བ་བློ་བཟང་
ཚུལ་ཁྲིམས་ཀྱིས་མཁན་པོ་དང་། བྱམས་པ་ལྷ་ཁང་གི་ཆོས་རྗེ་ཤེས་
རབ་རྒྱལ་མཚན་གྱིས་གསང་སྟོན་མཛད་དེ་དགེ་འདུན་གྲངས་ཚང་་་་
གི་དབུས་སུ་བསྙེན་རྫོགས་ཀྱི་སྡོམ་པ་ལེགས་པར་མནོས། རྒྱ་ནག་
གོང་མས། ཆིངས་སུ་ཙུག་ཐུ་ནོ་མོ་ཧན་ཞེས་པའི་མཚན་སྙན་
བསྩལ། དགེ་ལྡན་བཤད་སྒྲུབ་གླིང་གི་བཅའ་ཡིག་རབ་བྱུང་བཅུ་
གསུམ་པའི་མེ་མོ་ཡོས་ཀྱི་ལོར་བརྩམས་པར་བལྟས་ན། ཁོང་ནི་
དགུང་ལོ་ཤིན་ཏུ་གཞོན་པའི་དུས་ནས་ལྷན་སྐྱེས་ཀྱི་ཤེས་རབ་ཚད་་་་
མེད་ལྡན་པ་ཞིག་ཡིན་པར་མངོན། ཁོང་གི་གདན་ས་ནི་སོག་ཡུལ་གྱི་
དགོན་པ་དགེ་ལྡན་བཤད་སྒྲུབ་བསྟན་འཕེལ་གླིང་ཡིན་ལ། ཁོང་གི་
གསུང་རབ་རྣམས་ཀྱང་དགོན་གནས་དེར་བརྩམས་པ་མང་ཤོས་་་་་
ཡིན།
• 547 •



ཁོང་གི་གསུང་མི་རིགས་དཔེ་མཛོད་ཁང་དུ་ཀ་ནས་ཆའི་
བར་པོད་དྲུག་བཞུགས་ཤིང་ནང་དོན་ཕལ་ཆེ་བ་སྒྲུབ་ཐབས་སྐོར་ཤ་
སྟག་ཡིན་ནོ།།
པཎ་ཆེན་དཔལ་ལྡན་ཡེ་ཤེས་ཀྱི་རྣམ་
ཐར་མདོར་བསྡུས།
པཎ་ཆེན་དྲུག་པ་དཔལ་ལྡན་ཡེ་ཤེས་ནི། གཙང་གི་སའི་
ཆ་ཤངས་བཀྲ་ཤིས་རྩེ་ཞེས་པར་ཡབ་ཐང་ལྷ་དང༌། ཡུམ་ཉི་ཟླ་
དབང་མོ་གཉིས་ཀྱི་སྲས་སུ་རབ་བྱུང་བཅུ་གཉིས་པའི་ས་རྟ་ལ་་་་་
（༡༧ ༣༨)ཟླ་བ་བཅུ་གཅིག་པའི་ཚེས་བཅུ་གཅིག་ལ་སྐུ་བལྟམས།
སྐུ་ན་ཆུང་ངུའི་དུས་ནས་བྱིས་པ་ཕལ་པའི་སྤྱོད་པ་མཐའ་དག་ལས་་་་
ནི་རྒྱབ་ཀྱིས་ཕྱོགས། དད་པ་དང་གཏོང་ཕོད་རང་བཞིན་གྱིས་ཡིད་
གཞུང་བ་སོགས་ཡ་རབས་ཀྱི་སྤྱོད་པ་དུ་མས་མཛེས་ཤིང་། ལྕགས་
སྤྲེལ་ལོར་དགུང་ལོ་གསུམ་ལ་ཕེབས་སྐབས་རྒྱལ་དབང་བསྐལ་བཟང་
རྒྱ་མཚོས་བློ་བཟང་དཔལ་ལྡན་ཡེ་ཤེས་ཞེས་པའི་མཚན་གསོལ་བ་་་་
དང་སྦྲགས་བཀྲ་ཤིས་རྩེར་དགའ་སྟོན་ལེགས་འབུལ་ཞུ་བར་མི་སྣ་་་་
• 548 •



ཆེད་དུ་མངགས། བཀྲ་ཤིས་རྩེ་ནས། ཤངས་ལུག་གི་གདོང་གཞིས་
ཀ་དོན་གྲུབ་སྨོན་ཁར་དུ་སྤྱན་དྲངས། དེར་མི་དབང་ཕོ་ལྷའི་སྐུ་ཚབ་
སོགས་རྟ་པ་བརྒྱ་ཕྲག་བརྒལ་བ་གདན་སར་སྤྱན་འདྲེན་དུ་བྱོན།
གཞིས་ཀ་དེར་ཡོད་པའི་པཎ་ཆེན་སྐུ་གོང་མའི་བཞུགས་ཁྲིའི་སྟེང་དུ་
སྤྱན་དྲངས། དེ་ནས་མཐོང་སྨོན་གཤོང་དུ་བཞུགས་ཞག་ཐོག
གོང་མའི་སྐུ་ཚབ་དང་། མི་དབང་བསོད་ནམས་སྟོབས་རྒྱལ། རྒྱལ་
དབང་མཆོག་གི་སྐུ་ཚབ་བཅས་ཕེབས་མཇལ་དུ་བཅར། དེ་སྐབས་
སྐུ་ན་ཤིན་དུ་ཕྲ་ཡང་སྐྱ་སེར་གྱི་ཚོགས་མང་དབུས་སུ་བག་ཚ་བ་དང་
ཞུམ་པའི་རྣམ་པ་ཅུང་ཟད་ཀྱང་མི་མངའ་ཞིང་གང་ལའང་འཇིགས་་
པ་མེད་པར་བཞུགས་པས། གོང་མའི་མི་སྣ་སོགས་ཐམས་ཅད་ངོ་
མཚར་སྐྱེས་ཏེ་སྐུ་བསོད་ཅན་ཞིག་འོང་བ་འདུག་ཅེས་གླེང་། དེ་ནས་
རྒྱ་བོད་སོག་གསུམ་གྱི་རྟ་པ་སྟོང་ཕྲག་བརྒལ་བའི་ཕེབས་བསུ་དང་་་་
བཅས་ཆོས་སྡེ་ཆེན་པོ་བཀྲ་ཤིས་ལྷུན་པོར་ཆིབས་བསྒྱུར་མཛད།
སློབ་དཔོན་མཁས་པ་བསྟེན་ནས་ལྗགས་ཀློག་སློབ་པར་གནང་བས་་་
ཡིག་ཀློག་ཤིན་ཏུ་བྱང་བ་དང་། གང་བློ་མ་སོགས་དཔེ་ཆ་ཁ་ཤས་
དཀའ་ཚེགས་མེད་པར་ལྗགས་འཛིན་གྲུབ། དགུང་ལོ་ལྔ་ལ་སོན་
སྐབས་རྗེ་ངག་དབང་བྱམས་པའི་དྲུང་ནས་བྱང་ཆུབ་ལམ་སྒྲོན་གྱི་་་་
ལུང་སོགས་མང་པོ་གསན་སྐབས། ཕྱག་དཔེའི་དབུ་ཤོག་ཕྱག་ཏུ་
ཕུལ་བ་སྨྲ་བརྗོད་གཙང་ཞིང་ཤར་རྒྱག་གིས་ཀློག་པ་གནང་བས་བླ་མ་
• 549 •



མཆོག་ཀྱང་ཐུགས་དགྱེས། ཆུ་ཕག་ལོ་སྔགས་ཆེན་རྡོ་རྗེ་འཛིན་པ་བློ་
བཟང་བཟོད་པ་ཡོངས་འཛིན་དུ་བསྟེན་ནས་དབང་ལུང་རྗེས་གནང་
སོགས་མང་པོ་གསན། ཤིང་བྱི་ལོར་གོང་མ་ཆེན་པོ་ནས་པེ་ཅིན་དུ་
ཡུང་ཧེ་ཀུང་ཞེས་པའི་དགེ་འདུན་གྱི་སྡེ་གསར་འཛུགས་མཛད་པར་
རྗེ་ཉིད་ནས་བཀའ་དྲིན་ཆེ་ཚུལ་གྱི་ཞུ་ཡིག་རྟེན་ལྡན་བཅས་འབུལ་་་
གནང་མཛད། དགུང་ལོ་བདུན་ལ་སོན་སྐབས་ཡོངས་འཛིན་བློ་
བཟང་བཟོད་པས་མཁན་པོ་དང་། དཀྱིལ་ཁང་བློ་བཟང་དོན་གྲུབ་
ནས་སློབ་དཔོན། ཐོབ་བསམ་གླིང་བློ་བཟང་མཁས་བཙུན་ནས་དུས་
གོ་བ་སོགས་མཛད་ནས་རབ་ཏུ་བྱུང་སྟེ་དགེ་ཚུལ་གྱི་སྡོམ་པ་བཞེས།
བོད་ཀྱི་སྲིད་སྐྱོང་མི་དབང་དང་། དགའ་བཞི་གུང་སོགས་ནས་སྤོས་
སྣ་དང་བཅས་བཀྲ་ཤིས་ལྷུན་པོའི་ གཙུག་ལག་ ཁང་ཆེན་པོར་་་་་
འཕགས་ཚོགས་འདུས་པ་རྒྱ་མཚོའི་དབུས་སུ་སྤྲུལ་སྐུ་ཉིད་བསྟན་་་་་་
འགྲོ་ཡོངས་ཀྱི་ཕན་བདེའི་བྱེད་པོར་མངའ་གསོལ། གོང་མ་ནས་
བསྩལ་བའི་རིན་པོ་ཆེའི་སྤྱད་པ་སོགས་ གནང་སྐྱེས་གྱ་ནོམ་པ་་་་
བསྟར། ཤིང་གླང་ལོ་དགུང་ལོ་བརྒྱད་ལ་སོན་སྐབས་ཡོངས་འཛིན་
གྱི་མདུན་ནས་མཚན་ཉིད་ཀྱི་རིགས་ལམ་བསྡུས་གྲྭ་གསན་སྦྱོང་་་་་
མཛད་ཅིང་། རྗེ་ཙོང་ཁ་པ་སོགས་ཀྱི་གསུང་འབུམ་ཁག་དང་། མདོ་
སྔགས་ཀྱི་དབང་ལུང་དུ་མ་གསན། ཞྭ་ལུ་མཁན་པོ་སོགས་དད་ཅན་
ཁ་ཤས་ཀྱིས་བསྐུལ་ངོར་བློ་གྲོས་དཔག་བསམ་མ་དང༌། བློ་བཟང་
• 550 •



རྒྱལ་བའི་རིང་ལུགས་མ་ཚིགས་བཅད་ཀྱི་གསུང་གཉིས་གསར་རྩོམ་་་
མཛད། གསུང་དེ་གཉིས་བཀའ་རྩོམ་གྱི་ཐོག་མ་ཡིན་གཤིས་ཚིག་
སྦྱོར་ཕུན་སུམ་ཚོགས་པས་མཁས་པ་རྣམས་ཡིད་འཕྲོག་པར་བྱེད་པ་་
ཞིག་བྱུང་ངོ། རབ་བྱུང་བཅུ་གསུམ་པའི་ས་སྦྲུ་ལོ་ཝང་ད་ལས་བཱ་
ཐུར་གྱིས་གདན་ཞུ་བྱས་པ་བཞིན་བཀྲ་ཤིས་ལྷུན་པོ་ནས། དབུས་
ལྗོངས་ལྷ་སར་ཆིབས་སྒྱུར་གྱིས་ལམ་འཁེལ་དགོན་སྡེ་ཁག་ལ་མཆོད་་
སྤྲིན་དང་། བསྙེན་བཀུར་མང་འགྱེད་སོགས་གཟབ་རྒྱས་བསྟབས་ཏེ་
རྩེ་ཕོ་བྲང་ཆེན་པོར་ཞབས་སོར་འཁོད་ནས་རྒྱལ་བ་ཡབ་སྲས་ཞལ་་་
འཛོམས། རྒྱལ་བའི་དྲུང་ནས་ལམ་རིམ་བསྡུས་དོན་སོགས་ཀྱི་དབང་
ལུང་མང་པོ་གསན། ཆུ་སྤྲེལ་ལོར་ཡོངས་འཛིན་བློ་བཟང་བཟོད་པ་
སྐུ་གཤེགས་ པའི་ཚབ་ཏུ་དཀྱིལ་ ཁང་པ་བློ་བཟང་ཆོས་འཕེལ་་་་་
དགོངས་པར་བབས་ཚུལ་ཞུ་གནང་མཛད་པ་ལྟར་བསྐོ་གཞག་་་་་
བསྩལ། གོང་མ་ཆེན་པོས་རྒྱལ་བའི་དབང་པོར་དབུ་མཛད་དང་
གར་འཆམ་སློབ་དཔོན་ཁ་ཤས་རྫོང་དགོས་ཕེབས་པས་གར་འཆམ་
སློབ་མི་གཉིས་བཀྲ་ཤིས་ལྷུན་པོ་ནས་གཏོང་བ་གནང་ན་ལེགས་ཚུལ་
ཕེབས་པ་བཞིན་དྲུང་རམས་པ་བློ་བཟང་དགེ་འདུན་དང་། དཀའ་
ཆེན་བློ་བཟང་འཕྲིན་ལས་གཉིས་པེ་ཅིན་དུ་རྫོང་བདའ་མཛད། ཆུ་
བྱ་ལོར་སྐུ་རིམ་ཚོགས་དབུར་ཕེབས་ནས་བསྡུས་གྲྭའི་བགྲོ་གླེང་ཐོག་་
མར་མཛད་པ་དང་ཆབས་ཅིག་མཚན་ཉིད་ཀྱི་གཞུང་ལུགས་ཁག་ལ་་
• 551 •



གོ་རིམ་ལྡན་པའི་སློབ་གཉེར་ལེགས་པར་བསྐྱངས། ཟུར་བཞིའི་སློབ་
དཔོན་རྣམས་དང་ལྷན་ཅིག་ཚད་མ་རྣམ་འགྲེལ་གྱི་དགོངས་དོན་་་་་་
བགྲོ་གླེང་མཛད་པས་མཁྱེན་དཔྱོད་ཀྱི་འཇུག་པ་དབྱར་མཚོ་འཕེལ་་་
བ་ལ་འགྲན་པར་གྱུར། མེ་གླང་ཟླ་བ་གཉིས་པར་ཏཱ་ལའི་བླ་མ་
བསྐལ་བཟང་རྒྱ་མཚོ་མཆོག་ཞི་བར་གཤེགས་པས་དེ་འཕྲལ་དགོངས་
རྫོགས་མཆོད་འབུལ་རྒྱ་ཆེར་མཛད། མཆོག་སྤྲུལ་མྱུར་དུ་བྱོན་པའི་
གསོལ་འདེབས་བརྩམས། ལོ་འདིར་ཡོངས་འཛིན་བློ་བཟང་ཆོས་
འཕེལ་གྱིས་མཁན་པོ་དང་། བསམ་གླིང་བློ་བཟང་བཀྲ་ཤིས་ཀྱིས་
ལས་སློབ། ཤར་རྩེ་བློ་བཟང་མཁས་མཆོག་གིས་གསང་སྟོན། དཀྱིལ་
ཁང་བློ་བཟང་བརྩོན་འགྲུས་ཀྱིས་དུས་གོ་བ་སོགས་མཛད་ནས་་་་
བསྙེན་པར་རྫོགས་པ་དགེ་སློང་གི་སྡོམ་པ་མནོས། ཐུགས་རྫོགས་སུ་
བཞེས་པའི་དགའ་སྟོན་དུ་གཙང་ཁུལ་དགོན་ཁག་སུམ་བརྒྱ་ལྔ་བཅུ་་
ང་བདུན་དང་། སྒྲུབ་སྡེ་སུམ་ཅུ་སོ་བཞི་བཅས་པར་བསྙེན་བཀུར་
མང་འགྱེད་སོགས་གཟབ་རྒྱས་བསྟབས། སྒྲུབ་བརྒྱུད་བསྟན་པའི་
སྒྲོན་མེ་རྗེ་ངག་དབང་བྱམས་པ་བཀྲ་ཤིས་ལྷུན་པོར་གདན་དྲངས།
བྱང་ཆུབ་ལམ་གྱི་རིམ་པ་བདེ་ལམ་གྱི་དམར་ཁྲིད་དབེན་ས་སྙན་་་་་
བརྒྱུད་ཀྱིས་བརྒྱན་པ་སོགས་མདོ་སྔགས་ཀྱི་དབང་ལུང་དུ་མ་གསན།
དེ་ནས་རིམ་བཞིན་རྗེ་ལྕང་སྐྱ་རོལ་པའི་རྡོ་རྗེ་མཆོག་ལ་འཇིགས་བྱེད་
ལྷ་བཅུ་གསུམ་མས་མཚོན་དབང་ལུང་མང་ཙམ་འབུལ་གནང་་་་་་
• 552 •



མཛད། རྒྱལ་ཚབ་དེ་མོ་སྤྲུལ་སྐུ་དང༌། བཀའ་བློན་སོགས་ཀྱིས་
བསྐུལ་བ་བཞིན་རྒྱལ་དབང་བསྐལ་བཟང་རྒྱ་མཚོའི་གསེར་གདུང་་་་་
རིན་པོ་ཆེའི་དཀར་ཆག་བརྩམས་པར་མཛད། དབུས་ལྗོངས་ལྷ་སར་
ཆིབས་བསྒྱུར་ཐོག་རྩེ་ཕོ་བྲང་དུ་གསེར་གདུང་ཆེན་མོ་བཀྲ་ཤིས་འོད་
འབར་གསར་བཞེངས་ལ་རབ་གནས་ལེགས་པར་བསྐྱངས་ཏེ་གདན་
ས་རི་བོ་དགའ་ལྡན་དང་། རྭ་སྒྲེང་སོགས་ལ་གནས་གཟིགས་གནང་
ནས་བཀྲ་ཤིས་ལྷུན་པོར་ཕྱིར་ཕེབས་མཛད། ལྕགས་སྦྲུལ་ལོར་ཏཱ་
ལའི་བླ་མ་སྐུ་ཕྲེང་བདུན་པའི་ཡང་སྲིད་མཆོག་སྤྲུལ་རིན་པོ་ཆེ་བཀྲ་་་
ཤིས་ལྷུན་པོར་ཆིབས་བསྒྱུར་ཐོག་པཎ་ཆེན་རིན་པོ་ཆེར་དབུ་སྐྲ་་་་
གཙུག་ཕུད་འབུལ་བཞེས་ཀྱིས་མཚན་རྗེ་བཙུན་བློ་བཟང་བསྟན་པའི་
དབང་ཕྱུག་འཇམ་དཔལ་རྒྱ་མཚོ་དཔལ་བཟང་པོ་ཞེས་གསོལ། རབ་
བྱུང་བསྙེན་རྫོགས་ཀྱི་སྡོམ་རྒྱུན་སྤེལ་བའི་མཁན་པོའི་བྱ་བ་མཛད་་་་
རྒྱུའི་དུས་སུ་བབས་པས་ཐོག་མར་ཆབ་མདོ་འཕགས་པ་ལྷའི་སྤྲུལ་་་་་
སྐུར་རབ་བྱུང་དང་། དགེ་ཚུལ་བཅས་ཀྱི་སྡོམ་པ་བསྩལ། ཤིང་སྤྲོ་
ལོར་ཚེ་དཔག་མེད་ཀྱི་སྣང་བརྙན་དངུལ་དཀར་ལས་གྲུབ་པ་བཞི་་་་
བཅུ་དང་། ཛཱི་གླིམ་ལས་གྲུབ་པ་བརྒྱ་དང་བརྒྱད་ཅུ་གྱ་བརྒྱད། སྒྲོལ་
མ་དཀར་སྔོན་གཉིས་ཀྱི་སྐུ་བརྙན་སོགས་གསར་བཞེངས་ཀྱིས་རབ་
གནས་མཛད། ཤིང་བྱ་ལོར་དབུས་ལྗོངས་ལྷ་ལྡན་དུ་ཆིབས་བསྒྱུར་
ཐོག་ཇོ་བོ་ཤཱཀྱ་མུ་ནེའི་སྐུ་མདུན་དུ་རྒྱལ་བ་འཇམ་དཔལ་རྒྱ་མཚོར་་་་
• 553•



དགེ་ཚུལ་གྱི་བསླབ་སྡོམ་འབུལ་བའི་མཁན་པོ་མཛད། སེར་འབྲས་
དགེ་གསུམ་དང་རྒྱུད་གྲྭ་སྟོད་སྨད། དབུས་ཁུལ་ལྷོ་བྱང་ཁུལ་གྱི་
དགོན་སྡེ་བརྒྱ་དང་བདུན་ཅུར་བསྙེན་བཀུར་མང་འགྱེད་དང་།
མཆོད་སྤྲིན་རྒྱ་ཆེ་གཟབ་འབུལ་ཐོག་སྐྱེ་བོ་སེར་སྐྱ་མང་པོར་ཆོས་སྦྱིན་
གྱིས་ཚིམ་པར་མཛད། མེ་ཁྱི་ལོར་གོང་མའི་སྐུ་ཚབ་ཨཱ་ས་ཧན་ཀན་
ཨམ་བན་སོགས་འབྱོར་ནས་གཟེངས་བསྟོད་བསྔགས་བརྗོད་ཀྱི་་་་
བཀའ་ཡིག་དང་། འཇའ་ས་གསེར་ཐམ་བཅས་འབུལ་བཞེས་
བསྐྱངས། ས་བྱི་ལོར་ཆུ་དབར་རི་ཁྲོད་པའི་དགེ་སློང་བསྟན་པ་
སངས་རྒྱས་ནས་རྗེ་བཙུན་མི་ལའི་རྣམ་མགུར་ཡོངས་རྫོགས་པར་དུ་་
བརྐོས་ནས་བཀྲ་ཤིས་ལྷུན་པོའི་པར་ཁང་དུ་བཞུགས་པར་དགྱེས་པ་་
ཆེན་པོས་གཟེངས་བསྟོད་ཀྱང་བསྩལ། ཆུ་འབྲུག་ལོ་གོང་མས་རྒྱུ་
ཡོན་སྦྱར་ཏེ་བཀྲ་ཤིས་ལི་མ་ལས་བསྒྲུབས་པའི་ཚེ་དཔག་མེད་ཀྱི་འདྲ་
སྐུ་ལྔ་བཅུ་ང་དྲུག་གསར་བཞེངས་དགོས་ལུགས་བོད་བཞུགས་ཨམ་་་
བན་བརྒྱུད་པཎ་ཆེན་རིན་པོ་ཆེ་བཀའ་མངགས་ཞུས་པ་ལྟར་བཀོད་
ལེགས་ཕྲ་རྒྱན་གྱིས་མཛེས་པ་ཡོངས་རྫོགས་གསར་བཞེངས་གྲུབ་ནས་
རབ་ཏུ་གནས་པར་མཛད་དེ་འདྲ་སྐུ་རྣམས་འབུལ་བར་པེ་ཅིན་དུ་མི་
སྣ་ཆེད་བརྫངས་མཛད། རབ་བྱུང་བཅུ་གསུམ་པའི་ས་ཕག་ལོར་
（༡༧༧༩）གོང་མ་ཆན་ལུང་གིས་པེ་ཅིན་དུ་གདན་དྲངས་པ་བཞིན་
• 554 •



ཆིབས་བསྒྱུར་མཛད། ལྕགས་བྱི་ལོར་(༡༧༨༠)དགུང་ལོ་བཞི་བཅུ་
ཞེ་གསུམ་དུ་སོན་སྐབས་པེ་ཅིན་དུ་སྐུ་གཤེགས་ནས་སྐུ་གདུང་བཀྲ་་་
ཤིས་ལྷུན་པོར་གདན་ཞུ་བསྐྱངས། །
གསུང་ཆོས་ནི། རྣམ་ཐར་དང་། དཀར་ཆག དྲིས་ལན་
སོགས་པོད་དགུ་མི་རིགས་དཔེ་མཛོད་ཁང་དུ་བཞུགས་སོ།།
ཆ་ཧར་དགེ་བཤེས་ཀྱི་རྣམ་
ཐར་མདོར་བསྡུས།
ཆ་ཧར་དགེ་བཤེས་ཀྱི་འཁྲུངས་ཡུལ་ནི་སོག་པོའི་ཡུལ་དུ་་
དར་ཚོ་ཆེན་པོ་བརྒྱད་ཅེས་གྲགས་པའི་ནང་ཚན། དར་ཚོ་ཆེན་པོ་ཁོ་
བོ་ཆ་གན་ཞེས་པ་དེར་ཡིན་ལ། ཁོང་ནི་ཡབ་ཚེ་མགོན་རྒྱལ་དང་
ཡུམ་ཧལ་ཅན་ཁུའམ་བོད་མིང་བློ་བཟང་ཉི་མ་གཉིས་ལ་སྲས་བཞི་་་
དང་སྲས་མོ་བཞི་སྟེ་མིང་སྲིང་བརྒྱད་ཡོད་པའི་ནང་གི་ཆེ་ཤོས་ཡིན།
རབ་བྱུང་བཅུ་གཉིས་པའི་ལྕགས་ཕོ་སྤྲེལ་གྱི་ལོ་ （༡༧༤༠) ཟླ་བ་་་
བརྒྱད་པའི་ཚེས་གསུམ་ལ་སྐུ་བལྟམས། བྱིས་པ་ལོ་གཉིས་ཙམ་ནས་
མེས་མོའི་གུར་དུ་སྐྱེད་སྲིང་བྱེད་སྐབས་གྲིབ་ནད་བཞེས་ཏེ་ཞལ་དང་
• 555 •



ཤངས་འཁྱོག་པོར་གྱུར་ཀྱང་རིང་པོ་མ་ལོན་པར་དྭངས་ཏེ་རྒྱུན་ལྡན་
དུ་གྱུར། དགུང་ལོ་བདུན་པར་ཕེབས་པ་ན། ཨ་ཁུ་དགེ་ཚུལ་ཞིག་
ཡོད་པ་དེའི་མདུན་ཐོག་མར་སོག་ཡིག་དང་དེ་ནས་བོད་ཡིག་གཟབ་
གཤར་སོགས་སྦྱངས། ལོ་དེར་ཆས་པ་བློ་བཟང་འཕྲིན་ལས་ཀྱི་དྲུང་
ནས་རབ་ཏུ་བྱུང་ཞིང་དགེ་བསྙེན་གྱི་སྡོམ་པ་ཞུས། མིང་བློ་བཟང་
ཚུལ་ཁྲིམས་ཞེས་པ་བཏགས། གཞན་ཕན་བྱང་ཆུབ་གླིང་གི་དགོན་
པར་ཚོགས་སུ་ཞུགས། ལོ་མང་རིང་ཨ་ཁུ་དགེ་རྒན་དུ་བསྟེན་ནས་
ཤེས་བྱ་མཐའ་དག་འབད་པས་སྦྱངས། དགུང་ལོ་བཅོ་ལྔ་པ་ཤིང་ཁྱི་
ལོར། ཁོང་མིང་སྲིང་རྣམས་འབྲུམ་ནག་གིས་མནར། ཨ་ཁུ་དང་
གཅུང་གཅིག་སྲས་མོ་གསུམ་མཉམ་དུ་གྲོངས། ཁོང་བསྙུང་གཞི་ཤིན་
ཏུ་ལྕི་བ་བཞེས་ཀྱང་མཐར་འབྲུམ་ནག་ལས་ཐར། དེ་ནས་མི་རིང་
བར། ཨ་ཆི་ཐུ་ནོ་མོན་ཧན་བློ་བཟང་བསྟན་འཛིན་དྲུང་ནས་དགེ་
ཚུལ་གྱི་སྡོམ་པ་བཞེས། དགུང་ལོ་བཅུ་བདུན་པ་མེ་བྱི་ལོར་མཚོ་
བདུན་དགོན་དུ་ཐེངས་དང་པོར་ཕེབས། ཤེས་རབ་རབ་འབྱམས་
པའི་མདུན་ནས་བོད་སོག་སྒྲ་སྒྱུར་གྱི་ཡོན་ཏན་རགས་ཙམ་གསན།
དེ་ནས་ཚུར་ཕེབས། རང་དགོན་དུ་བློ་བཟང་དགེ་ལེགས་མདུན་
སྐྱབས་འགྲོའི་ཁྲིད་དང་ཐིག་ཚད་སྦྱངས། དགུང་ལོ་ཉི་ཤུ་པ་ས་མོ་
ཡོས་ཀྱི་ལོའི་དབྱར་ཁར་མཚོ་བདུན་དགོན་དུ་བྱོན། ཁྲི་ཆེན་སྤྲུལ་སྐུ་
བློ་བཟང་བསྟན་པའི་ཉི་མ་ལས་དགེ་སློང་གི་སྡོམ་པ་མནོས། དེ་ནས་
• 556 •



གཞན་ཕན་བྱང་ཆུབ་གླིང་དང་མཚོ་བདུན་དགོན་བཅས་སུ་གུ་ཤྲི་་་་
ཆོས་རྗེ་བློ་བཟང་རྣམ་འཕེལ་མདུན་དུ་ལོ་འགའི་བར་གཞུང་ལུགས་་
མང་པོར་གསན་སྦྱོང་དང་། ཟབ་ཆོས་མང་པོ་ཞུས། དགུང་ལོ་ཉེར་
གསུམ་པ་ཆུ་ཕོ་རྟའི་ལོར་ཟླ་བ་བརྒྱད་པར་པེ་ཅིན་ཡུང་ཧེ་གུང་དུ་་་་
སློབ་གཉེར་ལ་ཕེབས། མིང་གན་རབ་འབྱམས་པ་དགེ་རྒན་དུ་
བསྟེན་ནས་གཞུང་ཆེན་མོ་རྣམས་ལ་གསན་སྦྱོང་དང་ཁྱད་པར་ཨ་ཀཱ་
བློ་བཟང་བསྟན་པའི་རྒྱལ་མཚན་སློབ་དཔོན་དུ་བསྟེན་ནས་གཞུང་་་་
ལུགས་མང་པོར་ཐོས་བསམ་མཛད། ཨ་ཀྱཱ་བློ་བཟང་བསྟན་པའི་
རྒྱལ་མཚན་ཁོང་གི་བླ་མ་གཙོ་བོར་གྱུར། ཁོང་ནི་ཡོན་ཏན་ཁོ་ན་
དོན་གཉེར་མཛད་པ་ལས། མཐོན་པོ་རྣམས་ལ་ཁ་གསག་ངོ་བསྟོད་
སོགས་གཏན་ནས་མི་བྱེད་མཁན་ཞིག་ཡིན་སྟབས། ཡུང་དགོན་གྱི་
ལས་གཉེར་པས་སྡོད་ཤག་ཞིག་རལ་སྤྲད་པ་དང་། འཚོ་བའི་ཡོ་བྱད་
ངན་ངོན་ཙམ་ཁོ་ནར་བརྟེན་དགོས་མོད་ཅི་མི་སྙམ་པར་ཡོན་ཏན་་་་
སྦྱོང་བ་ལ་འབད་པ་ལྷུར་ལེན་མཛད། ཁོང་ཡུང་དགོན་དུ་ལོ་བདུན་
ཙམ་བཞུགས་ཡོད་ཀྱང་། ཁྲོམ་གྱི་ཚོང་འདུས་སུ་ལན་གཉིས་མ་
གཏོགས་བྱོན་མ་མྱོང་། སྐབས་དེར་ལྕང་སྐྱ་རོལ་པའི་རྡོ་རྗེ། དགའ་
ལྡན་ཁྲི་ཆེན་ངག་དབང་ཚུལ་ཁྲིམས། པག་ཤི་བླ་མ་ངག་དབང་
དཔལ་ལྡན། རབ་འབྱམས་པ་ངག་དབང་ཚུལ་ཁྲིམས་སོགས་བླ་མ་
མང་པོར་བརྟེན་ནས་རིག་པའི་གནས་ཀུན་ལ་སྦྱངས་པ་མཐར་ཕྱིན་་
• 557 •



མཛད། དགུང་གྲངས་ཉེར་བརྒྱད་པ་མེ་མོ་ཕག་ལོའི་ཟླ་བ་དགུ་པར་
ཨ་ཀྱཱ་རིན་པོ་ཆེ་དགོངས་པ་ཆོས་དབྱིངས་སུ་ཐིམ། ཨ་ཀྱུའི་གསུང་
འབུམ་པོད་གཉིས་པོ་ལེགས་བསྒྲིགས་དང་ཤིང་པར་གྱི་མ་ཡིག་འབྲི་་
བ་དང་པར་ཞུ་སོགས་ཚང་མ་ཁོང་གིས་མཛད། དགུང་ལོ་ཉེར་དགུ་
པ་ས་ཕོ་བྱི་བའི་ལོ་ཟླ་བ་བཞི་པར་དགོངས་པ་ཁྲོལ་ནས་རང་ཡུལ་དུ་
ལོག སྐབས་དེར་མགུར་ཚིག་སྙན་ལ་གོ་སླ་བ། དོན་གསལ་ལ་
ཟབ་པའི་ཚིགས་བཅད་མང་པོ་བརྩམས་ཤིང་རྒྱུན་གྱི་ཀུན་སྤྱོད་་་་་
བཟང་པོ་ཀུན་གྱིས་བཀུར་བར་འོས་པ་ཞིག་ཡིན་པས། ཚང་མས་
དགེ་བཤེས་དགེ་བཤེས་ཞེས་བོས་པས། ཆ་ཧར་དགེ་བཤེས་ཞེས་
པའི་མཚན་རྒྱུན་འཇགས་སུ་གྱུར། དགུང་ལོ་སུམ་ཅུ་པ་སྦྲུལ་ལོའི་
སྟོན་ཁར་མཚོ་བདུན་དུ་ཕེབས། ཨོད་ཉིད་གུ་ཤྲི་རིན་པོ་ཆེའི་དྲུང་དུ་
སྔགས་ཕྱོགས་ཀྱི་ཆོས་སྐོར་གསན། ཟླ་བ་དྲུག་ཙམ་སྐུ་མཚམས་
བཞུགས་རྗེས། ལྕགས་ཕོ་སྟག་གི་ལོའི་དཔྱིད་ཀར་རང་ཡུལ་དུ་
ལོགསྐུ་མཚམས་ལོ་གསུམ་ཙམ་བཅད། དགུང་གྲངས་སོ་གསུམ་པ་ཆུ་
ཕོ་འབྲུག་ལོའི་ཟླ་བ་གཉིས་པའི་ཚེས་གཉིས་ལ་མཚམས་གྲོལ་ཟླ་བ་་་
བཞི་པར་ཡབ་འདས་དགོངས་རྫོགས་བསྒྲུབས། དེ་ནས་སྐུ་མཚམས་
ལོ་གཉིས་བཞུགས་ཏེ་ཤིང་ཕོ་རྟ་ལོའི་དཔྱིད་ཀར་སྐུ་མཚམས་གྲོལ།
ལོ་དེའི་ཟླ་བ་བརྒྱད་པར་ཡུམ་དྲིན་ཅན་ཚེ་ལས་འདས། དགོངས་
རྫོགས་ལེགས་པར་བསྒྲུབས། དེ་ནས་དགུང་ལོ་སོ་དྲུག་པ་ལུག་ལོའི་
• 558 •



སྟོན་ཁ་ནས་ས་ཕོ་ཁྱི་ལོའི་བར་ལོ་བཞི་ཙམ་དཔེ་མཚམས་བཞུགས།
དགུང་ལོ་སོ་དགུ་པ་ས་ཕོ་ཁྱི་ལོར་མཚམས་གྲོལ་ནས་ས་སྐྱ་ལེགས་་་་་
བཤད་རྩ་འགྲེལ་སོག་སྐད་དུ་བསྒྱུར། ས་མོ་ཕག་གི་ལོར་སྐྱེ་བོ་གསོ་
ཐིག་རྩ་འགྲེལ་གཉིས་སོག་སྐད་དུ་བསྒྱུར། དགུང་ལོ་ཞེ་གཅིག་པ་
ལྕགས་ཕོ་བྱི་བའི་ལོར། པཎ་ཆེན་རིན་པོ་ཆེ་གཙང་ནས་པེ་ཅིན་དུ་
ཕེབས་པ་མཇལ་བ་དང་ཙན་དན་ཇོ་བོ་མཇལ་སྐོར། པཎ་ཆེན་བློ་
བཟང་ཡེ་ཤེས་ཀྱི་གསུང་ལམ་རིམ་དམར་ཁྲིད་པར་དུ་བསྐྲུན་པ་་་་་
སོགས་ཀྱི་ཆེད་དུ་པེ་ཅིན་དུ་ཕེབས། ཤིང་པར་གྱི་མ་ཡིག་ཁོང་གིས་
ཕྱག་བྲིས་མཛད། གླང་གི་ལོར་རང་ཡུལ་དུ་ལོག་ནས། པཎ་ཆེན་གྱི་
གསང་རྣམ་གསང་བའི་ལུང་ཞེས་པ་དེ་སོག་སྐད་དུ་བསྒྱུར། ཁོང་ནི་
གསོ་རིག་ལ་མཁས་པ་ཞིག་ཡིན་པས་ལྷ་འབྲུམ་དཀར་པོ་འབད་མེད་
དུ་མཁྱེན་ནས་ས་དེར་མི་མང་པོ་འབྲུམ་ཉེན་ལས་ཐར་བར་མཛད། །
འབྲུག་ལོར་དཀར་པོ་རིའི་དགོན་པ་དགའ་ལྡན་ཆོས་འཛིན་གླིང་་་་་
གསར་དུ་བཏབ་པའི་གྲབས་བཀོད་མཛད། མེ་མོ་ལུག་གི་ལོར་འདུ་
ཁང་ཆེན་མོ་བཞེངས་གྲུབ། དེ་ནས་མུ་མཐུད་དེ་ལྷ་ཁང་དང་རྟེན་
གསར་བཞེངས་མཛད། དགེ་འདུན་པའི་བཅའ་ཡིག་སོགས་ཀྱང་
གསར་དུ་བརྩམས། ལུག་ལོའི་སྟོན་ཁར་ལྔ་པའི་གསུང་ལུགས་ཟུང་
གི་བསླབ་བྱ་མུ་ཐི་ལའི་ཕྲེང་བ་སོག་སྐད་དུ་བསྒྱུར། དགུང་ལོ་ཞེ་
བརྒྱད་པ་ལུག་ལོའི་ཟླ་བ་བཅུ་པར་དབུས་ནས་ཕེབས་པའི་དགའ་་་་
• 559 •



ལྡན་ཁྲི་ཆེན་ནོ་མོན་ཧན་མཇལ་བར་པེ་ཅིན་དུ་ཕེབས། ཟླ་བ་བཅུ་
གཅིག་པར་རང་དགོན་དུ་ལོག དགུང་ལོ་ལྔ་བཅུ་ང་གཉིས་པ་ས་
མོ་ཕག་གི་ལོའི་སྟོན་ཁར། རྗེ་ཙོང་ཁ་པའི་རྣམ་ཐར་ཆེན་མོ་པར་དུ་
བརྐོ་ཕྱིར་པེ་ཅིན་དུ་ཕེབས། ལྕགས་ཕོ་བྱི་བའི་ལོར་པར་བརྐོའི་བྱ་
བར་བར་ཆད་བྱུང་རྐྱེན་བརྐོས་ཟིན་པ་རྣམས་འཁྱེར་ནས་རང་ཡུལ་་་
དུ་ལོག ལོ་འགའི་རིང་འཆད་ཉན་གྱི་བྱ་བ་མཛད། དགུང་ལོ་ང་
དྲུག་པ་ཤིང་མོ་ཡོས་ནས་དགུང་ལོ་རེ་གཅིག་པ་སྤྲེལ་ལོའི་བར་ལོ་་་་་
དྲུག་རིང་《ལམ་རིམ་གསལ་འབྱེད་ཀྱི་མན་ངག་དངོས་གྲུབ་ཀུན་་་་་
འབྱུང་》དང་ཕར་ཕྱིན་འགྲེལ་བ། བསྟན་བཅོས་《མུན་སེལ་སྒྲོན་
མེ》། རྩིས་ཀྱི་བསྟན་བཅོས་སོགས་བསྟན་བཅོས་མང་པོ་བརྩམས།
དགུང་ལོ་རེ་གསུམ་པར། ཨ་ཀྱཱ་མཆོག་སྤྲུལ་གྱི་བཀའ་ཕེབས་ལྟར།
སོག་ཡིག་ཐོག་ནས་བརྩམས་པའི་ཙོང་ཁ་པའི་རྣམ་ཐར་ཆེན་མོ་བོད་
ཡིག་ཏུ་བསྒྱུར། དགུང་ལོ་རེ་བདུན་པ་མེ་ཕོ་སྟག་གི་ལོའི་ཟླ་བ་དགུ་
པའི་ཚེས་ཉེར་བདུན་ཉིན་ཐུགས་ཀྱི་ཟེ་འབྲུ་ལྟ་བུར་བརྩེ་གདུང་ཤིན་
ཏུ་ཆེ་བའི་གཅུང་བླ་མ་བསྟན་པ་ཡར་འཕེལ་དགུང་ལོ་ལྔ་བཅུར་སོན་
པ་དེ་ཉིད་སྐུ་གཤེགས་རྐྱེན་ཐུགས་སྐྱོ་ངལ་ཚད་མེད་མཛད། ཁོང་ལ་
ཏཱ་བླ་མའི་ཆོ་ལོ་དང་གོང་མའི་དབུ་བླ་སོགས་ཀྱི་གོ་གནས་ཕུལ་ཡང་་
གཏན་ནས་ཞལ་བཞེས་མ་མཛད་པར། འཆད་རྩོད་རྩོམ་གསུམ་གྱི་
བྱ་བས་དུས་འདའ་བར་མཛད་ཅིང་། ཁྱད་པར་ལོ་མང་རིང་ས་
• 560



དབེན་པར་ཉམས་ལེན་སྙིང་པོར་མཛད་ནས་འཚོ་བ་ངན་ངོན་ཁོ་་་་
ནར་བརྟེན་པའི་དབང་གིས་སྐུ་གཟུགས་ཐང་པོ་མེད་ཅིང་གཅོང་་་་་
ནད་ལྟ་བུ་ཞིག་ནི་ནམ་ཡང་ཆད་མ་མྱོང་། དགུང་མོ་བདུན་ཅུ་དོན་
ཅིག་པ་ལྕགས་ཕོ་རྟའི་ལོ་(༡༨ ༡༠)ཟླ་བ་དང་པོའི་ཚེས་པ་བཅུ་ཉིན་
ནས་ཚེམས་སྙན་ཞག་དྲུག་བདུན་བཞེས། དེ་ནས་མུ་མཐུད་དེ་སྙན་
བཞེས་ནས་ཟླ་བ་གཉིས་པའི་ཚེས་ཉེར་གསུམ་ཉིན་དགོངས་པ་་་་་
རྫོགས་སོ།།
ཁོང་གི་གསུང་ནི། རྣམ་ཐར། ཕར་ཕྱིན་དང་ཚད་མ་
སོགས་ཀྱི་གཞུང་འགྲེལ། ལམ་རིམ་གྱི་འགྲེལ་པ། གསོ་བ་རིག་པའི་
སྐོར། བརྡ་སྤྲོད་དང་རྩིས་སོགས་བསྟན་བཅོས་མང་དུ་མཆིས་པ་
རྣམས་ཀ་ནས་དའི་བར་པོ་ཏི་བཅུ་གཅིག་དུ་བསྡུས་པ་མི་རིགས་དཔེ་
མཛོད་ཁང་དུ་བཞུགས་སོ།།
གུ་གེ་ཡོངས་འཛིན་བློ་བཟང་བསྟན་འཛིན་
གྱི་རྣམ་ཐར་མདོར་བསྡུས།
གུ་གེ་ཡོངས་འཛིན་བློ་བཟང་བསྟན་འཛིན་ནི།
གཙང་
• 561 •



གཡས་རུ་བདེ་རྒྱས་བྱེ་མ་གླིང་གི་གཙུག་ལག་ཁང་དང་ཉེ་བ། ཆུ་བོ་
ལོ་ཧི་ཏའི་ཉེ་འདབས་བརྒྱ་མཁར་ཞེས་པའི་ཡུལ་དུ། ཡབ་ཚེ་རིང་
དཔལ་འབྱོར་དང་ཡུམ་འཛོམ་ཆོག་གཉིས་ཀྱི་སྲས་སུ། རབ་བྱུང་
བཅུ་གསུམ་པའི་ས་ཕོ་འབྲུག་གི་ལོ་( ༡༧༤༨）ལ་འཁྲུངས། བྱིས་པ་
བཙས་མ་ཐག་ཡབ་ནས་མཚན་བཀྲ་ཤིས་དོན་གྲུབ་ཅེས་བཏགས།
དགུང་ལོ་དགུ་པར་ཕེབས་པ་ན། ཁ་བ་བློ་བཟང་བརྩོན་འགྲུས་
མདུན་རབ་ཏུ་བྱུང་། མིང་བློ་བཟང་བསྟན་འཛིན་གནང་། བཀྲ་
ཤིས་ལྷུན་པོར་ཆོས་སྤྱོད་སོགས་ཀྱི་རྒྱུགས་ལེགས་པར་ཕུལ། དགུང་
ལོ་བཅུ་པར་མཁན་ཆེན་ཡེ་ཤེས་རྒྱལ་མཚན་མདུན་དགེ་ཚུལ་གྱི་སྡོམ་
པ་བླངས། ཚོགས་ཆེན་ངག་འདོན་གྱི་རིམ་པ་དང་གྲྭ་ཚང་ཆོས་སྤྱོད་
རྣམས་ལ་སྦྱོང་བརྩོན་དང་། དཀྱིལ་ཁང་གྲྭ་ཚང་དུ་ཚད་མའི་སྐོར་ལ་
སྦྱངས་ པ་མཐར་ཕྱིན་མཛད་ པས་ དཀའ་ བཅུའི་མིང་བཏགས་་་་་
བཞེས། སློབ་དཔོན་རིན་ཆེན་དགེ་སློང་ཆོས་རྗེའི་མདུན་སྒྲ་དང་
སྡེབ་སྦྱོར་སྦྱངས། དགུང་ལོ་ཉེར་བརྒྱད་པར། པཎ་ཆེན་བློ་བཟང་
དཔལ་ལྡན་ཡེ་ཤེས་དྲུང་ནས་དགེ་སློང་གི་སྡོམ་པ་མནོས། དེ་ནས་ལོ་
བཅུ་བཞི་ཙམ་དཔལ་འབྱོར་ལྷུན་པོའི་རི་ཁྲོད་སོགས་གནས་དབེན་་་་
པ་བསྟེན་ནས་ཉམས་ལེན་མཛད་ཅིང་། རྒྱལ་བའི་གསུང་རབ་
དགོངས་འགྲེལ་དང་བཅས་པར་གོ་བ་མཐར་ཕྱིན་པར་གྱུར། དགུང་
ལོ་ཞེ་ལྔ་པར་དཀྱིལ་འཁོར་གྲྭ་ཚང་གི་སློབ་དཔོན་དུ་གྱུར། དགུང་ལོ་
• 562 •



ཞེ་བརྒྱད་པར་རྒྱུད་པ་གྲྭ་ཚང་གི་སློབ་དཔོན་དུ་བསྐོས། དགུང་ལོ་ཞེ་
དགུ་པར་པཎ་ཆེན་བློ་བཟང་བསྟན་པའི་ཉི་མའི་ཡོངས་འཛིན་དུ་་་་
གྱུར། དེ་ནས་བཟུང་གུ་གེ་ཡོངས་འཛིན་ཞེས་པའི་མཚན་སྙན་ཐོབ།
ཁོང་གི་གསུང་《འཁོར་ལོ་སྡོམ་པའི་དབང་བཤད་》ཀྱི་་་་
མཇུག་ཏུ་རབ་བྱུང་བཅུ་བཞི་པའི་ཤིང་མོ་ཕག་(༡༨ ༡༥） ལ་་་་་
བརྩམས་པར་འཁོད་ཚུལ་ལ་བལྟས་ན། དེ་དུས་ཁོང་དགུང་ལོ་དྲུག་
ཅུ་རེ་བརྒྱད་དུ་ཕེབས་ཡོད་པས་སྐུ་ཚེ་རིང་ཙམ་བཞུགས་ཡོད་པ་་་་་
འདྲ།
ཁོང་གི་གསུང་རབ་ནི་མི་རིགས་དཔེ་མཛོད་ཁང་དུ་ཀ་ནས་
ཅའི་བར་པོ་ཏི་ལྔ་བཞུགས་སོ།།
རྒྱལ་བ་འཇམ་དཔལ་རྒྱ་མཚོའི་རྣམ་
ཐར་མདོར་བསྡུས།
ཏཱ་ལའི་བླ་མ་སྐུ་ཕྲེང་བརྒྱད་པ་འཇམ་དཔལ་རྒྱ་མཚོ་ནི།
གཙང་ཐོབ་རྒྱལ་ལྷ་རི་སྒང་དུ་ཡབ་བསོད་ནམས་དར་རྒྱས་དང་།
ཡུམ་ཕུན་ཚོགས་དབང་མོ་གཉིས་ཀྱི་སྲས་སུ་རབ་བྱུང་བཅུ་གསུམ་་་་
• 563 •



པའི་ས་སྟག་ལོ་(༡༧༥༨）སྐུ་བལྟམས། ལོ་གཉིས་དང་། ཟླ་བ་ལྔ་
སོང་སྐབས་བཀྲ་ཤིས་ལྷུན་པོར་སྤྱན་དྲངས། པཎ་ཆེན་སྐུ་ཕྲེང་དྲུག་
པ་བློ་བཟང་དཔལ་ལྡན་ཡེ་ཤེས་དང་ཞལ་འཛོམས། རབ་བྱུང་གི་
སྡོམ་པ་བཞེས་རྒྱུ་དགུང་ལོའི་དུས་སུ་མ་བབ་ཀྱང་། རྒྱལ་བསྟན་ལ་
འཇུག་པའི་སྒོ་དམ་པར་པཎ་ཆེན་རིན་པོ་ཆེ་མཆོག་ནས་མཐོན་་་་
མཐིང་དབུ་སྐྱེས་ཀྱི་ཕུད་བཞེས་ཏེ་དགེ་བསྙེན་གྱི་སྡོམ་པ་བསྩལ། དེ་
ནས་རྒྱལ་ཚབ་དེ་མོ་ནོ་མིན་ཧན་དང༌། གོང་མའི་མི་དྲག་ཞིའུ་ཨམ་
བན། བཀའ་བློན། གདན་ས་གསུམ་གྱི་བླ་མ་ལས་སྣེ། གཞུང་
ཞབས་སེར་སྐྱ་སོགས་བརྒྱ་ཕྲག་བརྒལ་བ་ཕེབས་བསུར་འབྱོར། །
ལྕགས་སྦྲུལ་ལོར་བཀྲ་ཤིས་ལྷུན་པོ་ནས། དབུས་ལྗོངས་ལྷ་སར་
ཆིབས་ཁ་བསྒྱུར། དེ་ནས་མར་ལམ་རིན་སྤུངས་སོགས་བརྒྱུད་མཉེས་
ཐང་བདེ་བ་ཅན་དུ་ཞབས་སོར་འཁོད། ར་སྟོད་ཚོམས་ཆེན་དུ་རྒྱལ་
ཚབ་ནོ་མིན་ཧན་དང་། བཀའ་བློན་ལྷན་རྒྱས་ནས་ཕུར་ལྕོག་ངག་
དབང་བྱམས་པ་དང་། བྱང་རྩེ་ཆོས་རྗེ་བྱ་ཁྱུང་པ་ངག་དབང་ཆོས་
གྲགས་གཉིས་ལ་གོང་མའི་བཀའ་རྣམས་བསྒྱུར་ཏེ་ཡོངས་འཛིན་དུ་་་
བསྐོས། ཆུ་རྟ་ལོར་མཉེས་ཐང་བདེ་བ་ཅན་ནས། ལྷ་ལྡན་དུ་ཆིབས་
བསྒྱུར་གྱིས་རྩེ་ཕོ་བྲང་ཆེན་པོ་པོ་ཏ་ལའི་གསེར་ཁྲིར་མངའ་གསོལ།
ཤིང་བྱ་ལོ་པཎ་ཆེན་བློ་བཟང་དཔལ་ལྡན་ཡེ་ཤེས་ཀྱིས་མཁན་སློབ་་་
སྦྲགས་མ་དང་། ཡོངས་འཛིན་ཁྲི་ཆེན་རིན་པོ་ཆེས་དུས་གོ་བ་མཛད་
• 564 •



དེ་དགེ་ཚུལ་གྱི་བསླབ་སྡོམ་བཞེས། པཎ་ཆེན་རིན་པོ་ཆེའི་དྲུང་ནས་
དབང་ལུང་རྗེས་གནང་སོགས་དུ་མ་གསན་། རྒྱལ་ཚབ་རིན་པོ་ཆེས་
གཙོས་གདན་ས་ཁག་གི་བླ་མ་ལས་སྣེ། གཞུང་ཞབས་སོགས་སྤྱི་
མགྲིན་ནས་ཆོས་ཀྱི་འཁོར་ལོ་བསྐོར་བར་བསྐུལ། དེའི་དུས་སུ་ན་
ཚོད་ཆེས་ཕྲ་ཡང་། རྒྱ་བོད་ཀྱི་སྐྱེ་བོ་ཁྲི་ཕྲག་ཚོགས་པའི་དབུས་སུ་
བག་ཚ་ཅུང་ཟད་ཙམ་ཡང་མི་མངའ་བར་གསུང་གདངས་མཐོ་་་་་
ཞིང་། དོན་ཟབ་པ་བཅས་བཀའ་བསྩལ་བས་དེར་འདུས་སྐྱེ་བོའི་
ཚོགས་ཀྱིས་མངོན་པར་བསྟོད་དེ་རྗེས་སུ་ཡི་རང་བར་གྱུར། ས་བྱི་
ལོར་ལྷ་ལྡན་སྨོན་ལམ་ཆེན་མོའི་ཚོགས་ཁྲོ་དང་། རྒྱུད་གྲྭ་སྟོད་སྨད་
རྩེར་ནས་ཚོགས་སྐབས་ཀྱི་ཚོགས་ཁྲོ་བཅས་གསར་བསྐྲུན་མཛད། །
འཕགས་ཡུལ་དཎྜིའི་གཞུང་ལུགས་སྙན་ངག་གསན་སྦྱོང་གིས་རིང་་་་་
པོར་མ་ལོན་པར་ལྗགས་རྩོམ་དང་ལེགས་བཤད་སྨྲ་བ་ལ་ཐོགས་པ་་་་
མེད་པར་གྱུར། ཁྱད་པར་ཕར་ཕྱིན་སོགས་ཀྱི་གཞུང་ལུགས་ལ་སློབ་
གཉེར་གྱིས་དུས་འདའ་བར་མཛད་དེ་རྩོད་གྲྭ་གནང་སྐབས། ཐོགས་
པ་མེད་པའི་མཁྱེན་སྟོབས་ལ་མཁས་དབང་དགེ་བཤེས་མང་པོའི་་་་ ,
ཡིད་རབ་ཏུ་འཕྲོག་པར་གྱུར། མེ་བྱ་ལོར་པཎ་ཆེན་བློ་བཟང་དཔལ་
ལྡན་ཡེ་ཤེས་ཀྱིས་མཁན་པོ་དང་། ཁྲི་ཟུར་ངག་དབང་ཆོས་གྲགས་
ཀྱིས་ལས་སློབ། ཡོངས་འཛིན་བློ་བཟང་ཆོས་འཕེལ་གྱིས་གསང་སྟོན་
སློབ་དཔོན་སོགས་མཛད་ནས་བསྙེན་རྫོགས་ཀྱི་སྡོམ་པ་བཞེས། དགེ་
• 565 •



འདུན་གྱི་སྡེ་ཆེ་ཕྲར་མང་འགྱེད་བསྩལ། གངས་ལྗོངས་ཀྱི་གཙུག་
ལག་ཁང་རྟེན་དང་བརྟེན་པ་བཅས་པར་མཆོད་རྫས་སོགས་ཀུན་་་་་
བཟང་མཆོད་སྤྲིན་བླ་ན་མེད་པ་འབུལ་གཤོམས་མཛད། ས་ཁྱི་ལོར་
འོལ་དགའ་དང་། མངའ་དྭགས། ཀུ་རྣམ། སྐྱེམ་སྟོང་། ལྷ་གསོལ་
སོགས་བརྒྱུད་ཆོས་འཁོར་རྒྱལ་དུ་ཆིབས་བསྒྱུར་ཐོག ལྷོ་དྭགས་
ཁུལ་གྱི་དགོན་སྡེ་ཁག་ལ་གནས་གཟིགས་དང་། དགེ་འདུན་རྣམས་
ལ་བསྙེན་བཀུར། སྐྱེ་བོ་སེར་སྐྱ་མང་པོར་ཆོས་སྦྱིན་རྒྱ་ཆེ་མཛད།
ལྕགས་བྱི་ལོར་པཎ་ཆེན་རིན་པོ་ཆེ་པེ་ཅིན་དུ་སྐུ་གཤེགས་པས་མཆོད་
སྤྲིན་རྒྱ་ཆེ་བསྒྲུབས། ལྕགས་གླང་ལོར། གོང་མས་གསེར་གྱི་འཇའ་
ས་མཉྫ། རྒྱ་སོག བོད་བཅས་ཀྱི་སྐད་རིགས་བཞི་ཤན་སྦྱར་དང༌།
གསེར་ཐམ་སྐད་རིགས་བཞི་ཤན་སྦྱར་ནང་གི་བོད་ཡིག་ཏུ་ “ནུབ་་་་
ཕྱོགས་མཆོག་ཏུ་དགེ་བའི་ཞིང་གི་རྒྱལ་དབང་ས་སྟེང་གི་རྒྱལ་བསྟན་
ཡོངས་ཀྱི་བདག་པོ་ཐམས་ཅད་མཁྱེན་པ་བཛྲ་དྷ་ར་ཏཱ་ལའི་བླ་མའི་་་
ཕྱག་རྒྱ་” ཞེས་པ་འབུལ་བཞེས་བསྐྱངས། ཆུ་སྟག་ལོར་དགུང་སྐེག་
འཁེལ་བས་ཁྲིམས་ས་ཡས་མས་ཀྱིས་མཚོན་རྫོང་གཞིས་ཁག་ལ་ནག་་་
ཅན་བཙོན་བཅུག་དང་། མཐའ་འབུད་བཏང་བའི་ཉེས་ཅན་མཐའ་
དག་ལ་མི་འཇིགས་སྲོག་གི་སྐྱབས་སྦྱིན་མཛད། ཤིང་འབྲུག་ལོར།
དབུས་ལྗོངས་ནས། བཀྲ་ཤིས་ལྷུན་པོར་ཆིབས་བསྒྱུར་མཛད། པཎ་
ཆེན་བློ་བཟང་དཔལ་ལྡན་ཡེ་ཤེས་ཀྱི་མཆོག་སྤྲུལ་རིན་པོ་ཆེའི་གཙུག་
• 566 •



ཕུད་བཞེས། དགེ་བསྙེན་གྱི་བསླབ་སྡོམ་བསྩལ། མཚན་བློ་བཟང་
དཔལ་ལྡན་བསྟན་པའི་ཉི་མ་ཕྱོགས་ལས་རྣམ་རྒྱལ་ཞེས་བཏགས།
རྡོ་རྗེ་འཇིགས་བྱེད་ཀྱི་དབང་ཆེན་འབུལ་གནང་མཛད་པ་སོགས་་་་་
བཞེད་དོན་ལྷུན་གྱིས་གྲུབ་སྟེ་དབུས་ལྗོངས་སུ་ཆིབས་ཞལ་བསྒྱུར།
ཡར་མར་ཕེབས་ལམ་འཁེལ་ཡུལ་གྱི་སྐྱེ་བོ་ཁྲི་ཕྲག་མང་པོར་ཆོས་ཀྱི་་་
འཁོར་ལོ་བསྐོར། དགོན་སྡེ་ཁག་ལ་མཆོད་སྤྲིན་བསམ་གྱིས་མི་ཁྱབ་
པ་སྤོས་པས་ཐམས་ཅད་དད་པའི་ཞིང་དུ་བཀོད། རྡོ་རིང་གི་སྲས་
བཀའ་སློན་བསོད་ནམས་བསྟན་འཛིན་དཔལ་འབྱོར་ཚེ་རིང་ནས་་་
སྙན་ངག་ལེའུ་གསུམ་དང་། བཀྲ་ཤིས་རྩེའི་སྲས་གཞོན་པ་ནས་སྙན་
ངག་ལེའུ་དང་གཉིས་ཀྱི་རྩོམ་རྒྱུགས་བཅས་ཕུལ་བར་རིག་གནས་་་་་་
བསྟན་རྒྱུན་ལ་དགོངས་ཏེ་གཟེངས་བསྟོད་ཀྱི་བཀའ་བཟང་པོ་དང་།
ཁ་བཏགས་ནང་མཛོད། ཞྭ་གོས་སོགས་གནང་ཆས་ཡིད་ཀྱི་ཡོལ་གོ་
འགེངས་པར་མཛད། ལྷ་ལྡན་སྤྲུལ་པའི་གཙུག་ལག་ཁང་ཉམས་གསོ་
གསར་སྐྲུན་སོགས་རིམ་བསྐྱངས་ཐོག་ས་སྤྲེལ་ལོར་( ༡༧༨༨）གཙུག་
ལག་ཁང་ལྟེ་བའི་བར་སྐོར་ལ་ཕྱིར་བསྟན་དང་། ཁྱམས་ར་ཆེན་མོ།
སྒོ་མཆོར་མདོ་སྦུག གསུང་ར། དཀྱིལ་འཁོར་སྡིངས། བར་ཁང་
རྩེ་མོ་བཅས་ཀྱི་ལྡེབས་བྲིས་རྣམས་རྙིང་སོང་བ་སྔར་བཞིན་གསར་་་་་
བྲིས་དང་། ཁྱམས་ར་ཆེན་མོའི་ལོགས་བྲིས་ཀུན་གཟིགས་ལྔ་པ་ཆེན་
པོའི་དགོངས་བཞེད་ལ་རྟོགས་བརྗོད་དཔག་བསམ་འཁྲི་ཤིང་གཏད་
• 567 •



ཀྱང་། སྡེ་སྲིད་བསོད་ནམས་ཆོས་འཕེལ་ནས་སངས་རྒྱས་སྟོང་སྐུ་
བྲིས་གྲུབ་ཅིང་། ཆུ་ཡོས་ལོར་བར་སྐོར་ཞལ་ནང་གཟིགས་རྣམས་རྒྱ་
བཀྱེད་ཐོག་དེ་སྔ་ལྡེབས་བྲིས་མེད་ཀྱང་། སྒྲོལ་མ་ལྷ་ཁང་གི་ཐད་
རྒྱལ་དབང་མཆོད་ཡོན་སྐུ་འཁོར། དེ་མུས་ནས་ཁོར་ཡུག་ཏུ་བྱང་
ཆུབ་སེམས་དཔའི་རྟོགས་བརྗོད་དཔག་བསམ་འཁྲི་ཤིང་གི་ལྡེབས་་་་
བྲིས་བཀོད་པས་ཀུན་གཟིགས་ལྔ་པ་ཆེན་པོའི་དགོངས་བཞེད་བླ་ན་་
མ་མཆིས་པ་བསྐངས་པར་མཛད། རྒྱལ་དབང་མཆོག་གིས་མཁན་
སློབ་སྦྲགས་མ་མཛད་དེ་པཎ་ཆེན་རིན་པོ་ཆེའི་མཆོག་སྤྲུལ་ལ་རབ་་་་
བྱུང་གི་སྡོམ་པ་བསྩལ། གཙང་ཕྱོགས་སུ་གོརྟའི་དམག་གིས་དུས་
གཟིར་བསླངས་སྐབས་སྐྱིད་གྲོང་བསམ་གཏན་གླིང་གི་དགེ་སློང་་་་་
རྣམས་གནས་དེར་བཞུགས་བཟོད་མ་བདེ་བར་ལྷ་ལྡན་གྱི་ཕྱོགས་་་་་
འདིར་ལྷགས་པ་རྣམས་བསླབ་གསུམ་ཀུན་སྤྱོད་རྣམ་པར་དག་ཅིང་་་
རྒྱལ་བ་ཉིད་དང་བླ་མ་གཅིག་གི་སློབ་མར་གྱུར་སྟབས་འདི་དག་ལ་་་
གནས་གཞིའི་གཙུག་ལག་ཁང་དང་། མལ་སྟན། འཚོ་བ་ན་མར་
སྤྱོད་ཐུབ་པ་ཞིག་བགྱིད་དགོངས་ནས་ཡོངས་འཛིན་ཡེ་ཤེས་རྒྱལ་་་་་
མཚན་རིན་པོ་ཆེར་གནས་ཚུལ་རྣམས་གསོལ་བར་བླ་མའི་བཀའ་་་་
ལས། ཁོ་བོ་ནུབ་རིར་སོན་པའི་ཉི་མ་དང་འདྲ་བ་ལ་སྡོད་གནས་
བརྩིག་པས་ཅི་བྱེད། དེ་བས་དགེ་སློང་རྣམས་དགེ་སྦྱོར་གོང་འཕེལ་
བཏང་ན་དེ་ག་ལེགས་ཞེས་ཕེབས། སླར་ཡང་རྒྱལ་བ་ཉིད་ནས་ཕྱག་
• 568 •



འཚལ་མཛད་དེ་དགེ་སློང་འདི་རྣམས་འདུལ་ཁྲིམས་གཙང་ཞིང་རྒྱུད་
སྡེའི་ཉམས་ལེན་ལ་མཁས་པ་བཅས་འདི་རྣམས་འཐོར་རྐྱེན་དུ་སོང་་
ན་བསྟན་པའི་ལར་རྒྱུར་གནོད་པ་དང་། ཕངས་པར་གྱུར་པས་
བསྟན་པའི་ཞབས་འདེགས་ལ་དགོངས་པས་དགོངས་བཞེས་ཡོང་བ་
ནན་གྱིས་གསོལ་མཐར། འོ་ན་སྐུ་ཞབས་ནས་བསྟན་པ་ལ་དགོངས་
པ་མཛད་པ་རླབས་པོ་ཆེ་གནང་བར་ཁོ་བོས་གེགས་མི་ཞུ་ཞེས་ཞལ་་་
བཞེས་ཐོབ་པ་ལྟར་རྒྱལ་བ་ཉིད་ཐུགས་སྤྲོ་བ་ཆེན་པོས་ལྕགས་ཁྱི་་་་
（༡༧༩༠)ལོར་སྒྲུབ་སྡེ་ཚེ་མཆོག་གླིང་གཙུག་ལག་ཁང་ཀ་བ་སུམ་ཅུ་
སོ་གཉིས། སྟེང་དུ་གཟིམ་ཆུང་སྐོར་བཅས། རུང་ཁང་ཀ་བ་བཞི།
སྤྱིལ་བུ་དྲུག་ཅུ་རེ་བརྒྱད་རྣམས་བཟོ་རིགས་བདུན་ཅུ་སྐོར་དང་། །
འུལ་མི་དྲུག་བརྒྱ་བརྒལ་བ་ནས་ཟླ་བ་ལྔའི་ཁོངས་སུ་སྲ་ཞིང་བརྟན་
པ་གསར་བཞེངས་མཛད། མེ་འབྲུག་ལོར་དགེ་སློང་མ་དཔལ་མོ་
ལུགས་ཀྱི་ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་དང་། སྨྱུང་གནས་
བླ་རྒྱུད་ཀྱི་སྐུ། གསེར་ཟངས་ལས་བསྒྲུབས་པའི་ཚེ་དཔག་མེད་ཀྱི་སྐུ་
གསར་བཞེངས་མཛད་པ་རྣམས་གཟིམ་ཆུང་ཉི་འོད་འཁྱིལ་དུ་གདན་
དྲངས། རབ་བྱུང་བཅུ་གསུམ་པའི་ཤིང་བྱི་ལོར་（༡༨༠༤）དགུང་
ལོ་བཞི་བཅུ་ཞེ་དྲུག་ཐོག་ཞི་བར་གཤེགས།
གསུང་ཆོས་ཀྱང་ཆོས་ཚན་བཅུ་བཞི་ཙམ་བཞུགས་སོ།།
• 569 •



རྭ་སྒྲེང་ཁྲི་ཆེན་བསྟན་པ་རབ་རྒྱས་ཀྱི་རྣམ་
ཐར་མདོར་བསྡུས།
ཁྲི་ཆེན་བསྟན་པ་རབ་རྒྱས་ནི། བོད་ཡུལ་ལ་སྨད་མདོ་
ཁམས་སྒང་དྲུག་ཏུ་གྲགས་པའི་ནང་ཚན་སྤོ་འབོར་སྒང་གི་ཁོངས་ལི་
ཐང་གི་ཡུལ་དུ། ཡབ་ལྡོང་གི་རིགས་ལས་མཆེད་པ་ལི་ཐང་གི་དཔོན་
ཨ་འབུམ་གྱི་གཉེར་དཔོན་བསོད་ནམས་དར་རྒྱས་དང་ཡུམ་སྒྲོལ་མ་་་
མཚོ་གཉིས་ཀྱི་སྲས་སུ། རབ་བྱུང་བཅུ་གསུམ་པའི་ས་མོ་ཡོས་ལོའི་
（ ༡༧༥༩）ཟླ་བ་དང་པོའི་ཚེས་བཅོ་ལྔ་ལ་ཡབ་ཡུམ་གྱི་བཞུགས་་་་་
གནས་སུ་བདེ་བར་བལྟམས། ཟླ་བ་བདུན་ཙམ་སོང་བ་ན་ལི་ཐང་
དགོན་ནས་བླ་མ་ཉམས་རྟོགས་མཐོ་བ་གྲུབ་ཐོབ་ཡིན་པའི་གྲགས་པ་
ཅན་ཞིག་ཁྱིམ་དུ་གདན་དྲངས་ནས། བྱིས་པར་ཁྲུས་དང་བགེགས་
བསྐྲད་སོགས་ཞུས་པས་བླ་མ་དེས་བྱིས་པ་འདི་གཞན་དང་མི་འདྲ་བ་
ཞིག་འདུག་པས་མཚན་ངག་དབང་མཆོག་ལྡན་གྱིས་གསུངས། དེ་
ནས་ཁྲི་ཆེན་ངག་དབང་མཆོག་ལྡན་གྱི་མཚན་དང་གཅིག་པར་གྱུར་་
པས་ཀུན་གྱིས་ཁྲི་ཆེན་པའི་སྤྲུལ་སྐུ་ཡིན་པར་འདུག་ཅེས་གླིང་།
• 570 •



དགུང་ལོ་གཉིས་ཙམ་བཞེས་པ་ན་ལི་ཐང་མཁན་ཆེན་ཕུན་ཚོག་རྒྱུ་་་
མཚོའི་མདུན་བྱབས་ཁྲུས་ཞུ་བར་བྱོན། མཁན་ཆེན་ནས་ཡབ་ཡུམ་
གཉིས་ལ་གཙང་སྦྲ་ལེགས་པ་དང་རབ་བྱུང་གི་ཆ་ལུགས་བྱེད་དགོས་
པའི་བཀའ་བསླབ་དང་མཚན་བློ་བཟང་དར་རྒྱས་ཞེས་པ་བསྩལ་་་་་་
ཅིང༌། དུང་དཀར་དང་ཕྱག་དྲིལ་ཕྱག་དམ་སོགས་ཀྱང་གནང། དེ་
ནས་བཟུང་མཁན་ཆེན་པས་དབུ་བླ་མཛད་ནས་ཟླ་རེ་བཞིན་བྱབས་་
ཁྲུས་སོགས་ཆག་མེད་མཛད། གྲོང་མི་ཁྱིམ་མཚེས་དང་གཉེན་ཉེ་བ་
ཚང་མས་བྱིས་པ་འདི་སྤྲུལ་སྐུ་ཞིག་ཡིན་པར་འདུག་ཅེས་གླེང་་་་་
དང་། ལི་ཐང་གི་གྲྭ་རིགས་ཡོན་ཏན་ལྡན་པ་དག་གིས་བྱིས་པ་འདི་
ཁྲི་ཆེན་རྡོ་རྗེ་འཆང་གི་ཡང་སྲིད་མིན་ནམ་ཟེར་བའི་གཏམ་ཀུན་ཏུ་
བསྒྲགས་པས། དབུས་སུ་ཁྲི་ཆེན་གོང་མའི་དབོན་རྭ་སྒྲེང་ཕྱག་
མཛོད་པའི་སྙན་ལམ་དུ་སོན། ཕྱག་མཛོད་དེས་པཎ་ཆེན་ཐམས་
ཅད་མཁྱེན་པ་དང་རྒྱལ་ཚབ་དེ་མོ་ནོ་མོན་ཧན་གཉིས་ལ་ཐུགས་
བརྟག་ཞུས་པས་བཀའ་ལུང་གསལ་པོར་བྱུང་བ་བཅས་ལ་བརྟེན།
རྭ་སྒྲེང་ཕྱག་མཛོད་འཁོར་ཉུང་ཟད་དང་བཅས་ལི་ཐང་དུ་སྤྲུལ་སྐུ་་་
ངོས་འཛིན་དུ་བྱོན། ཕྱག་མཛོད་དཔོན་འཁོར་རྣམས་ནས་བརྟག་པ་
ཞིབ་ཅིང་ཕྲ་བར་བྱས་པས་ཁྲི་ཆེན་གོང་མའི་སྤྲུལ་སྐུ་འཁྲུལ་མེད་ཡིན་
པའི་ངེས་ཤེས་བརྙེས། པེ་ཅིན་ནས་ལྕང་སྐྱ་རོལ་པའི་རྡོ་རྗེའི་བཀའ་
མངགས་ལྟར་ཨ་ཀྵ་ཧོ་ཐོག་ཐུ་དབུས་ཕེབས་སྐབས་ལྷ་དང་བླ་མ་དུ་་་
• 571 •



མར་ལུང་བསྟན་ཞུས། མར་བྱོན་པ་ན་ཆེད་དུ་ལི་ཐང་ལ་ཕེབས་ནས་
སྤྲུལ་སྐུར་ངོས་འཛིན་དང་བརྟག་པ་ལན་མང་མཛད་དེ། པེ་ཅིན་དུ་
ལྕང་སྐྱར་སྙན་སེང་ཞུས་པས། ཁྲི་ཆེན་ངག་དབང་མཆོག་ལྡན་གྱི་
སྤྲུལ་སྐུ་ཡིན་པར་ཐག་བཅད་ནས་གོང་མ་ཆེན་པོ་དང་ལྕང་སྐྱ་རོལ་་་
རྡོར་བཅས་ནས། སྤྲུལ་སྐུར་ཞྭ་གོས་དང་མཆོད་ཆས་ཆ་ཚང་། ཡབ་
ཡུམ་གཉིས་ལ་དངོས་པོ་གྱ་ནོམ་པའི་གནང་སྦྱིན་བཅས་བསྩལ་ཅིང་
རྒྱལ་ཚབ་དེ་མོ་སོགས་ལའང་ངོས་འཛིན་ལེགས་པོ་བྱུང་བར་ལེགས་་
སོའི་གནང་སྐྱེས་གཏོས་ཆེན་བསྩལ། ཕྱག་མཛོད་དབོན་དཔོན་
གཡོག་རྣམས་མྱུར་བར་དབུས་ལྷ་ལྡན་དུ་ལོག་སྟེ་སྤྲུལ་སྐུ་གདན་ཞུའི་
གྲ་སྒྲིག་བྱས་ཤིང་། རྒྱལ་ཚབ་དེ་མོ་རིན་པོ་ཆེ་ལ་སྤྲུལ་སྐུ་རིང་མིན་
གདན་ཞུ་བྱ་རྩིས་ཀྱི་སྙན་ཞུ་ཕུལ་དོན་བཞིན་བྱིས་པ་དགུང་ན་དྲུག་་་་
ཏུ་སོན་པ་ཤིང་སྤྲེལ་ལོའི་ཟླ་བ་ལྔ་པར། དབུས་ནས་སྡེ་པ་གཞུང་གི་
སྐུ་ཚབ་རྩེ་གཟིམ་འགག་ངོ་གཡོག་དང་རྭ་སྒྲེང་གི་བླ་བྲང་ཞབས་གྲས་
པ་ངག་དབང་ཡོན་ཏན་དཔོན་གཡོག་བཅས་ལི་ཐང་ཕྱོགས་སུ་བསུ་་
མར་བརྫངས། ལམ་བར་དུ་ཉེ་ཞོ་མེད་པར་ལི་ཐང་དུ་བདེ་བར་
འབྱོར། ལོ་དེའི་ཟླ་བ་དགུ་པའི་ཟླ་སྨད་དུ་ལི་ཐང་ནས་བཏེག
གོང་མ་ཆེན་པོས་ཐུགས་ཁུར་ཟབ་བཞེས་འོག གོང་མའི་དམག་
མི་བཅུ་ཕྲག་ལྔ་ལྷ་ལྡན་དུ་མ་ཕེབས་བར་སྲུང་མར་མངགས། ལྷོ་ལམ་
བརྒྱུད་ཟླ་བ་བཅུ་གཉིས་པའི་ཟླ་སྨད་ལ་དབུས་བཀྲ་ཤིས་ཐང་དུ་་་་་
• 572.



ཞབས་སོར་འཁོད། རྟེན་འབྲེལ་གྱི་གནད་མང་པོར་དགོངས་ནས་
གནམ་ལོ་མ་གསར་བར་དུ་བཀྲ་ཤིས་ཐང་དུ་གཟིམ་གུར་ལ་བརྟེན་་་་
ནས་བཞུགས། ཤིང་མོ་བྱ་ལོའི་ ( ༡༧༦༥） གནམ་ལོ་གསར་དུ་
བཞད་པའི་དུས་དང་ལྷན་ཅིག་གདན་ས་རྭ་སྒྲེང་དང་ཡང་དགོན།
རྩེ་གཉེར་སོགས་བླ་སྤྲུལ་ལས་སྣེ་དང་དགེ་འདུན་དང་མི་སེར་གཙོ་་་
རྒན་བཅས་ཀྱིས་ཐབ་བསུ་ཆིབས་བསུ། དེ་མིན་དགེ་འདུན་མང་
མས་གཟབ་འཆོར་བཅས་མཆོད་རྫས་སྣ་ཚོགས་ཐོགས་ཏེ་སེར་སྦྲེངས་
ཟབ་རྒྱས་ཀྱིས་བསུས་ཏེ་རྭ་སྒྲེང་དཔལ་གྱི་གཙུག་ལག་ཁང་དུ་ཁྲི་ཆེན་
གོང་མའི་གསེར་ཁྲིར་མངའ་གསོལ་བར་མཛད། གཞུང་ས་དགའ་
ལྡན་ཕོ་བྲང་དང་རྒྱལ་ཚབ་དེ་མོ་རིན་པོ་ཆེས་གཙོས་པའི་དབུས་ཀྱི་་་
བླ་དཔོན་ཆེ་ཁག་དང་། གདན་ས་གསུམ་གྱི་མཁན་སྤྲུལ་ཆེ་ཆུང་།
དེ་མིན་གྱི་སེར་སྐྱ་མཆོག་དམན་ཤིན་ཏུ་མང་པོས་ཁྲིར་ཕེབས་ཀྱི་་་༌་
ལེགས་འབུལ་ཤིན་ཏུ་གཏོས་ཆེ་བ་མཛད། སྤྲུལ་སྐུ་དགུང་ན་ཕྲ་ཡང་
ཚོགས་པའི་དབུས་སུ་བག་ཚ་བྲལ་ཞིང་བཞིན་འཛུམ་པ་དང་བཅས་
ཀུན་ལ་ཕྱག་དབང་གནང་། དེ་ནས་མི་རིང་བར་ལྷ་ལྡན་གྱི་རྟེན་
གཙོ་རྣམས་དང་ཏཱ་ལའི་བླ་མའི་སྤྲུལ་སྐུ་འཇམ་དཔལ་རྒྱ་མཚོ་དང་།
པཎ་ཆེན་དཔལ་ལྡན་ཡེ་ཤེས་སོགས་བླ་དཔོན་ཁག་ལ་མཇལ་འཕྲད་
དུ་རྭ་སྒྲེང་ནས་ཆིབས་ཀྱི་ཁ་ལོ་བསྒྱུར། སྐབས་དེར་ཏཱ་ལའི་བླ་མ་ལ་
རབ་བྱུང་གི་སྡོམ་པ་འབུལ་བའི་ཆེད་དུ་པཎ་ཆེན་དཔལ་ལྡན་ཡེ་ཤེས་
• 573•



ཀྱང་པོ་ཏ་ལར་ཕེབས་ཡོད་པ་དང་སྟབས་འགྲིགས། སྡེ་པ་གཞུང་གི་
བླ་དཔོན་ཆེ་ཁག་ནས་མངགས་པའི་དྲུང་འཁོར་སོགས་ཀྱི་ཆིབས་་་་་
བསུ་དང་། གདན་ས་ཆེན་པོ་རྣམས་ཀྱི་ལས་སྣེའི་བསུ་མ་གཏོས་ཆེ་
དང་བཅས་ལྷ་ལྡན་དུ་འབྱོར་རྗེས་གཞུང་ཁང་མོན་གྲོང་དུ་བཞུགས།
དེ་འཕྲལ་ཏཱ་ལའི་བླ་མ་དང་། པཎ་ཆེན། རྒྱལ་ཚབ་དེ་མོ་སྤྲུལ་སྐུ།
ཡོངས་འཛིན་ཁྲི་ཆེན་ངག་དབང་ཆོས་གྲགས་བཅས་མཇལ་ཞིང་།
དངོས་འབུལ་རྒྱ་ཆེ་བ་ཕུལ། ཡོངས་འཛིན་ངག་དབང་ཆོས་གྲགས་
ནས་ཕྱག་དཔེ་ལ་བརྩོན་པར་བྱ་དགོས་པ་སོགས་ཀྱི་བསླབ་སྟོན་་་་་
གནང་། དེ་ནས་ཇོ་ཤཱཀ་རྣམ་གཉིས་ཀྱིས་མཚོན་རྟེན་དང་གནས་
ཆེན་ཁག་ལ་མཆོད་མཇལ་མཛད་རྗེས། པཎ་ཆེན་དཔལ་ལྡན་ཡེ་
ཤེས་ཀྱིས་མཁན་པོ་མཛད་འོག སློབ་དཔོན་དང་དགེ་འདུན་
གྲངས་ཚང་དབུས་སུ་དགེ་ཚུལ་གྱི་བསླབ་སྡོམ་ཡང་དག་པར་མནོས།
སྐབས་དེར་ཁོང་དགུང་ལོ་བདུན་པར་ཕེབས་ཡོད་ཅིང་། ཏཱ་ལའི་
འཇམ་དཔལ་རྒྱ་མཚོ་ཁོང་ལས་དགུང་ལོ་གཅིག་ཆེའོ། །དེ་སྐབས་ལྷ་
སར་བཞུགས་རིང་པཎ་ཆེན་ལ་གྲུབ་རྒྱལ་ལུགས་ཀྱི་ཚེ་དབང་སོགས་་
གསུང་ཆོས་འགའ་ཡང་ཞུས། ལྷ་ས་ནས་རིམ་གྱིས་གདན་ས་རྭ་སྒྲེང་
དུ་ཚུར་ཕེབས་ཏེ་ཡི་གེའི་ཕྱི་མོ་འབྲི་ཀློག་སྦྱོང་བའི་དབུ་ཚུགས། རྭ་
དགོན་མཛོད་པ་སོགས་ལས་སྣེ་གྲོས་མཐུན་གྱིས་སྔགས་རམས་པ་་་་
ངག་དབང་བསམ་འགྲུབ་དགེ་རྒན་དུ་བསྐོས། སྦྱོར་ཀློག་ནས་ཞལ་
• 574 •



འདོན་ཆོས་སྤྱོད་ཀྱི་རིགས་དང་མདོ་སྔགས་གཞུང་ཆེན་དག་གི་རྩ་་་་
འགྲེལ་བློར་འཛིན་བཅས་འབད་པས་སྦྱངས། དགུང་ལོ་བཅུ་པ་ས་
བྱི་ལོར་（ ༡༧༦༨）ཡབ་བསོད་ནམས་དར་རྒྱས་སྐུ་གཤེགས་པའི་་་་
སྟེང་། སྐུ་མཆེད་ཀྱང་སྙུང་གཞི་གློ་བུར་བ་ཞིག་གིས་ལྔ་ལམ་དུ་
གཤེགས། རྒྱལ་ཚབ་དེ་མོ་རིན་པོ་ཆེ་རྭ་སྒྲེང་དུ་ཕེབས་ནས་ཁོང་ལ་
ཐུགས་གསོ་དང་ཡུམ་སྒྲོལ་མ་མཚོར་ལོ་རེ་བཞིན་འབྲུ་ཁལ་གཉིས་་་་་
བརྒྱ་ཐམ་པ་གནང་རྒྱུའི་བཀའ་ཤོག་བསྩལ། ཡབ་དང་སྐུ་མཆེད་
འདས་པོའི་རྗེས་ཀྱི་དགོངས་རྫོགས་རྒྱ་ཆེན་བསྒྲུབས། དགུང་ལོ་བཅུ་
གཉིས་པ་ལྕགས་སྟག་ལོར་（༡༧༧༠）ལོ་གསར་དགྱེས་སྟོན་ཟིན་་་་
ནས་མི་རིང་བར། པེ་ཅིན་ནས་གོང་མ་ཆེན་པོས་ཆོ་ལོ་བསྩལ་བ་
བཞེས་པར་མྱུར་དུ་ལྷ་ལྡན་དུ་ཕེབས་དགོས་ཞེས་གཞུང་ནས་བཀའ་་
ཤོག་བསྩལ་བ་དང་དུ་བླངས་ཏེ། རྭ་སྒྲེང་ནས་ལྷ་སར་ཕེབས།
གཙུག་ལག་ཁང་གི་ཉེ་འདབས་དཔལ་རབ་ཁང་གསར་དུ་བཞུགས།
ཏཱ་ལའི་བླ་མ་དང་རྒྱལ་ཚབ་དེ་མོ་མཇལ་ཞིང་། ཇོ་ཤཱཀ་རྣམ་གཉིས་
སོགས་རྟེན་གཙོ་རྣམས་ལ་སྙན་ཤལ་མཆོད་འབུལ་གནང་རྗེས། གོང་
མ་ཆེན་པོའི་བཀའ་མངགས་ཨམ་བན་གཉིས་ནས། ཨ་ཆི་ཐུ་ནོ་མོན་
ཧན་ཞེས་པའི་ཆོ་ལོ་གསེར་ཡིག་དང་ཆབ་གཅིག་གནང་སྐྱེས་གྱ་ནོམ་
པ་དག་ལེགས་པར་བཞེས། པཎ་ཆེན་ལྷ་ལྡན་དུ་ཕེབས་པའི་སྤྱན་
སྔར་ཟབ་ཆོས་གདམས་ངག་མང་པོ་ཞུས། དེ་ནས་གདན་སར་ཕྱིར་
• 575 •



ཕེབས་ནས་ལོ་གཉིས་སོང་བ་དགུང་ལོ་བཅུ་བཞི་པ་ཆུ་འབྲུག་ལོར་་་་
གཞུང་ལུགས་རབ་འབྱམས་ལ་ཐོས་བསམ་རྒྱ་ཆེར་མཛད་པའི་ཆེད་་་
དུ་རྭ་སྒྲེང་ནས་བཏེག་སྟེ་ལྷ་སར་བྱོན། བཀྲ་ཤིས་དཔལ་འབྱོར་དུ་
བཞུགས་པར་མཛད། རྒྱལ་ཚབ་དེ་མོ་ནས་གང་ཅིར་བཀའ་བཀོད་
གནང་བ་ལྟར་ཚ་བ་རབ་འབྱམས་པ་རྒྱ་མཚོ་མཐའ་ཡས་ཡོངས་་་་
འཛིན་དུ་བསྐོས། ཟླ་བ་ལྔ་པར་ཕེབས་བསུ་ཟབ་རྒྱས་དང་བཅས་སེ་
ར་བྱེས་གྲྭ་ཚང་དུ་ཕེབས་ནས་ཐོས་བསམ་ལ་འཇུག་གོ། དེ་ནས་
བསྡུས་གྲྭ་ནས་བཟུང་ཚད་མའི་སྐོར་གསན་སྦྱོང་དང་། བར་བར་
རྣམས་སུ་དབང་ལུང་ཁྲིད་སྣ་ཚོག་ས་རྒྱུན་ཆད་མེད་པར་ཞུས། རེ་
ཞིག་ན་ཡོངས་འཛིན་རྒྱ་མཚོ་མཐའ་ཡས་པ་པོ་ཏ་ལར་ཏཱ་ལའི་འཇམ་
དཔལ་རྒྱ་མཚོའི་མཚན་ཞབས་མཁན་པོར་ཕེབས་དགོས་ཁེལ་བས་་་་
མཁན་ཟུར་བྱམས་པ་སྨོན་ལམ་ཡོངས་འཛིན་དུ་བསྟེན། ཚད་མ་
འདུལ་མཛོད་སོགས་གསུང་རབ་ཀུན་ལ་རང་བྱན་ཆུད་པའི་འཛིན་་་་
སྐྱོར་གནང་། དགུང་ལོ་བཅུ་དགུ་པ་མེ་བྱ་ལོའི་（༡༧༧༧） གནམ་
ལོ་གསར་ཚེས་སྐབས། པཎ་ཆེན་དཔལ་ལྡན་ཡེ་ཤེས་ཏཱ་ལའི་བླ་མ་
བསྙེན་རྫོགས་བསྒྲུབ་པའི་ཕྱིར་དུ་ལྷ་སར་ཕེབས་པ་མཇལ་ཞིང་། ལོ་
དེའི་ཟླ་བ་བཞི་པའི་ཚེས་བརྒྱད་ཉིན། པཎ་ཆེན་ཐམས་ཅད་མཁྱེན་
པས་མཁན་པོ་དང༌། བཀྲས་ལྷུན་ཡོངས་འཛིན་བློ་བཟང་ཆོས་
འཕེལ་གྱིས་ལས་སློབ། དེ་མིན་སློབ་དཔོན་དགེ་འདུན་གྲངས་ལྷག་
• 576 •



དང་བཅས་པའི་དབུས་སུ་པོ་ཏ་ལའི་ཕོ་བྲངདུ་བསྙེན་རྫོགས་དགེ་་་་
སློང་གི་སྡོམ་པ་ལེགས་པར་བླངས། བསླབ་སྡོམ་མཐའ་དག་ཚུལ་
བཞིན་བསྲུངས། དགུང་ལོ་ཉེར་གཅིག་པ་ས་ཕག་ལོར་
（༡༧༧༩） པཎ་ཆེན་རྒྱ་ནག་ལ་ཕེབས་པའི་ལམ་ཞོར་རྭ་སྒྲེང་ད་་་་་
གདན་དྲངས་ནས་ཕེབས་རྫོངས་ཀྱི་དངོས་འབུལ་རྒྱ་ཆེན་མཛད་ཅིང་
སྐུ་ཚེ་ཡུན་དུ་བརྟན་པའི་ཞབས་བརྟན་དང་། བོད་ལྗོངས་སུ་མྱུར་
བར་ཕེབས་པའི་གསོལ་འདེབས་མཛད། དེ་ནས་མྱུར་བར་སེ་ར་
ཆོས་སྡེ་ཆེན་པོར་ཕྱིར་ཕེབས་ཏེ་སྔར་བཞིན་ཐོས་བསམ་ལ་ཐུགས་་་་་
བརྩོན་མཛད། དགུང་ལོ་ཉེར་གཉིས་པ་ལྕགས་བྱི་ལོའི་
（༡༧༨༠） སྨོན་ལམ་ཆེན་མོར་ལྷ་རམས་པའི་དམ་བཅའ་འཇོག་་་་་་
པར་མཛད། མཁས་པ་སྟོང་ཕྲག་འདུས་པའི་དབུས་སུ་མཁས་པའི་
གྲགས་པ་ཐོབ་སྟེ་རབ་འབྱམས་པའི་མཚན་བཏགས་བཞེས། ཏཱ་ལའི་
བླ་མ་འཇམ་དཔལ་རྒྱ་མཚོ་སོགས་ཀྱིས་ལེགས་སོའི་དབུག་དབྱུང་་་་་
དང་གཟེངས་བསྟོད་ཚད་མེད་གནང་། སྡེ་པ་གཞུང་ནས་ཀྱང་། ན་
བཟའ་ཡོ་ཆས་སོགས་སྔར་སྲོལ་བཞིན་བསྩལ། གསང་སྔགས་ཀྱི་སྐོར་
ལ་གསན་བསམ་དང་དབང་ཁྲིད་སོགས་ཞུ་བའི་ཆེད་དུ། སྨད་རྒྱུད་
གྲྭ་ཚང་དུ་ཟླ་ཤས་བཞུགས་ཏེ་གསན་སྦྱོང་མཛད་རྗེས་གདན་ས་་་་
སྒྲེང་དུ་ཚུར་ཕེབས། མདོ་སྔགས་གཞུང་ལུགས་ཀུན་ལ་ཐོས་བསམ་
• 577 •



མཐར་ཕྱིན་ནས་སྒྲུབ་པ་ཉམས་ལེན་གྱི་དོན་ལ་འབད་པ་ལྷོད་མེད་་་་
མཛད་མུས་ལ། ལྕགས་གླང་ལོར་(༡༧༨ ༡) གློ་བུར་དུ་པཎ་ཆེན་
རིན་པོ་ཆེ་རྒྱ་ནག་པེ་ཅིན་དུ་སྐུ་གཤེགས་པའི་གནས་ཚུལ་འབྱོར་བས་
ཐུགས་མྱ་ངན་གྱིས་ནོན་བཞིན་པར་དགོངས་རྫོགས་སོགས་ཀྱི་བྱ་བ་་་
རྒྱ་ཆེན་བསྒྲུབས། པཎ་ཆེན་གྱི་སྐུ་གདུང་རྒྱ་ནག་ནས་བྱང་ལམ་
བརྒྱུད་དེ་གཙང་དུ་གདན་དྲངས་པ་ན་ཁོང་རྭ་སྒྲེང་ནས་འདམ་ཨོ་་་
རྡའི་བར་དུ་བསུ་བར་བྱོན་ནས་གདུང་མཆོད་རྒྱ་ཆེན་ཕུལ། མཆོག་
སྤྲུལ་མྱུར་འབྱོན་གྱི་གསོལ་འདེབས་དང་སྨོན་ལམ་ཚད་མེད་བཏབ།
དེ་ནས་མུ་མཐུན་ཏེ་རྭ་སྒྲེང་དུ་ལོ་བདུན་གྱི་བར་རྩེ་གཅིག་ཏུ་སྒྲུབ་པ་
ཁོ་ན་ལྷུར་ལེན་མཛད། ལོ་འདི་དག་ཏུ་ཡོངས་འཛིན་རྒྱ་མཚོ་མཐའ་
ཡས་རྭ་སྒྲེང་དུ་ཐེངས་མང་གདན་དྲངས་ནས་ཟབ་ཆོས་མཐའ་ཡས་་
པ་ཞུས། དགུང་ལོ་ཉེར་བརྒྱད་པ་མེ་ཕོ་རྟ་（༡༧ ༨༦) ལོར་ཡོངས་
འཛིན་ཡེ་ཤེས་རྒྱལ་མཚན་ནས། ཏཱ་ལའི་འཇམ་དཔལ་རྒྱ་མཚོར་
མདོ་སྔགས་ཀྱི་ཆོས་ཟབ་ཅིང་རྒྱ་ཆེ་བའི་བཤད་ལུང་དང་དབང་ཁྲིད་
འབུལ་བའི་དུས་ལ་བབ་ཅིང་། ཏཱ་ལའི་ནས་ཁོང་ལ་ཡང་ཕེབས་
དགོས་པའི་བཀའ་ཤོག་སོན་པར་བརྟེན་རྭ་སྒྲེང་ནས་ལྷ་ལྡན་གྲུ་་་་
འཛིན་གཉིས་པའི་ཕོ་བྲང་དུ་ཕེབས་ཏེ། ཏཱ་ལའི་བླ་མ་དང་ལྷན་ཅིག་
ཆོས་ཀྱི་དགའ་སྟོན་ལ་རོལ། ལོ་དེའི་སྟོན་ཁར་པེ་ཅིན་ནས་གོང་མས་
གནང་བའི་བཀའ་ལུང་དང་དངོས་སྐྱེས་རྒྱ་ནོམ་པ་བསྩལ་བ་དགྱེས་་
• 578 •



བཞེས་མཛད། གདན་ས་གསུམ་དང་དགོན་སྡེ་ཁག་གི་བླ་སྤྲུལ་དགེ་
འདུན་མང་པོ་ལ་ཟབ་ཆོས་མང་དུ་གནང་ཞིང་སློབ་མ་བརྒྱ་སྟོང་དུ་་་
མ་སྤེལ། ས་བྱ་ལོར་（༡༧༨༩） པཎ་ཆེན་སྤྲུལ་སྐུའི་ཡོངས་འཛིན་
ཡོན་ཏན་རྒྱ་མཚོས་གཙོས། གདན་ས་གསུམ་གྱི་བླ་སྤྲུལ། བཀྲས་
ལྷུན་གྱི་དགེ་བའི་བཤེས་གཉེན་ཉི་ཤུ་སྐོར་བཅས་སྣོད་ལྡན་གདུལ་བྱ་
མང་པོར་རྡོར་ཕྲེང་དང་མི་ཏྲ་སོགས་ཀྱི་དབང་མོ་ཆེ་གནང་། གནས་
ཆེན་ཕ་བོང་ཁར་ལོ་གཅིག་བཞུགས་ཏེ་ལུང་རྟོགས་ཀྱི་བསྟན་པ་སྤེལ་
བའི་བྱ་བ་ཁོ་ནས་དུས་འདའ་བར་མཛད། ལྕགས་ཁྱི་ལོར་
（༡༧༩༠） རྒྱ་ནག་གོང་མ་དགུང་ལོ་བརྒྱད་ཅུར་ཕེབས་པའི་དགའ་
སྟོན་ཆེན་མོའི་ཐོག་ལྷ་ལྡན་གཙུག་ལག་ཁང་དུ་ཕེབས་ཏེ་རྟེན་འབྲེལ་
གྱི་མཛད་སྒོ་རླབས་ཆེན་བསྒྲུབས། སྐབས་དེར་བལ་པོའི་གོར་དམག་
གཙང་དུ་འཛུལ་ཞིང་། ལོ་དེའི་ཟླ་བ་བདུན་པར་གོར་དམག་བཀྲས་
ལྷན་དུ་འཛུལ་བ་བཅས་ཀྱིས་དབུས་གཙང་གི་འབངས་རྣམས་སྡུག་་་
ལ་སྦྱར་བར་བརྟེན། རྒྱ་ནག་གོང་མས་དམག་དཔུང་གཏོས་ཆེན་
བོད་དུ་བརྫངས་པ། བྱང་ལམ་བརྒྱུད་ནས་ཕེབས་སྐད་གསན་ཕྲལ་
ཁོང་འདམ་གྱི་བར་དུ་བསུ་བར་བྱོན། དམག་དཔོན་ཆེན་པོ་ཧུ་སི་
ཀྲུང་ཐང་དང་མཇལ་འཕྲད་ཐོག་ལེགས་སྐྱེས་གྱ་ནོམ་པ་འབུལ་བ་་་་
དགྱེས་བཞེས་མཛད། དེ་ནས་རྭ་སྒྲེང་དུ་ལོ་མཇུག་གི་དུས་གཏོར་
• 579 •



སོགས་མཛད། ཆུ་བྱི་ལོར་（༡༧༩༢） ན་ཚོད་མཐོ་བའི་མ་ཡུམ་
འདས་པར་དགེ་རྫོགས་རྒྱ་ཆེར་བསྒྲུབས། ལོ་དེའི་ཟླ་བ་བཅུ་པར་
གོང་མའི་དམག་གཡུལ་ལས་རྣམ་པར་རྒྱལ་བའི་ངང་ནས་ལྷ་ལྡན་དུ་
ཕེབས་སྐད་གསན་འཕྲལ་རྭ་སྒྲེང་ནས་སྙེ་ཐང་བར་བྱོན་ཏེ་ཆིབས་་་་་
བསུས་མཛད། དེ་ནས་པོ་ཏ་ལར་ཟླ་གཅིག་ལྷག་བཞུགས་ནས་ཏཱ་
ལའི་བླ་མ་སྐུ་ཚེ་ཡུན་དུ་བརྟན་ཕྱིར་ཚེ་དབང་ཁྲི་ཚར་ཕུལ། ཆུ་གླང་
ལོའི་ཟླ་བ་གཉིས་པར་གོང་མས་བཀས་མངགས་དམག་དཔོན་ཆེན་
པོ་ཧུ་སི་ཀྲུང་ཐང་འཁོར་བཅས་རྒྱ་ནག་ཏུ་ལོག་ཕེབས་སྐབས་ཏཱ་ལའི་
བླ་མ་དང་ལྷན་ཅིག་ཟུར་ཁང་གཡུལ་ཁའི་བར་དུ་སྐྱེལ་མ་མཛད། ཇོ་
ཤཱཀ་རྣམ་གཉིས་མདུན་ཕྱག་མཆོད་སོགས་མཛད་རྗེས་གདན་ས་རྭ་་་
སྒྲེང་དུ་ཕེབས་ཏེ་ལོ་ཕྱི་མ་ཤིང་སྟག་ལོའི་ (༡༧༩༤) བར་སྔར་་་་་
བཞིན་ཐུགས་དམ་བཅད་རྒྱ་མཛད་ནས་བཞུགས། དེ་ནས་དབུས་ཀྱི་
ཇོ་ཤཱཀ་རྣམ་གཉིས་སོགས་ཀྱི་རྟེན་གཙོ་རྣམས་དང་། དཔལ་བསམ་
ཡས་དང་། བྲག་ཡེར་པ་སོགས་གནས་ཆེན་རྣམས་སུ་མཇལ་སྐོར་
ཕེབས་ཏེ། དགུང་སྐེག་ཞི་བའི་ཞབས་བརྟན་རིམ་གྲོ་ལ་འབད་པར་
མཛད། ལོ་དེར་རྭ་སྒྲེང་གསུང་རབ་ལྷ་ཁང་དུ་བྱམས་སྐུ་ཆེན་པོ་
གསེར་ཟངས་ལས་བཞེངས། ཏཱ་ལའི་བླ་མའི་བཀའ་ལྟར་སེ་འབྲས་
དགེ་གསུམ་གྱི་དགེ་འདུན་དང་དེ་མིན་སེར་སྐྱ་ཁྲི་ལྷག་ལ་དགའ་ལྡན་
བསམ་གཏན་གླིང་གི་གྲྭ་ཁང་ཆེན་མོར་བྱང་ཆུབ་ལམ་རིམ་གྱི་བཤད་
• 580 •



ལུང་ཉིན་ཞག་བཅོ་བརྒྱད་བར་བསྩལ། ཁོང་དགུང་ལོ་སོ་དགུ་པ་མེ་
སྦྲུལ་ལོའི་ （ ༡༧༩༧) ཟླ་བ་དང་པོའི་ཚེས་ལྔ་ལ། ཡོངས་འཛིན་
མཁན་ཆེན་ངག་དབང་ཆོས་འབྱོར་སྐུ་གཤེགས་པའི་དགོངས་རྫོགས་
རྒྱ་ཆེན་བསྒྲུབས། གདུང་རུས་བཞུགས་སའི་དངུལ་གྱི་མཆོད་རྟེན་
ཐོག་སོ་ཕྱེད་གཉིས་ཡོད་པ་གསར་དུ་བཞེངས་ཤིང་། ཡོངས་འཛིན་
དེ་ཉིད་ཀྱི་འདྲ་སྐུ་མི་ཚད་ཙམ་གསེར་ཟངས་ལས་བཞེངས། སྙིང་
གཞི་བཞེས་ནས་སྐུ་གཤེགས་པའི་བར་བླ་མར་སངས་རྒྱས་དངོས་ཀྱི་
འདུ་ཤེས་ཀྱིས་ཁོང་སྐུ་ངོ་མས་ནད་གཡོག་སོགས་ཞབས་ཞུ་ལེགས་་་་་
པར་མཛད། ལོ་དེའི་ཟླ་བ་བརྒྱད་པར་ལྷ་ལྡན་དུ་བྱོན་ནས་དགའ་
ལྡན་བསམ་གཏན་གླིང་དུ་བླ་སྤྲུལ་དུ་མ་དང་། ་ གྲྭ་ས་གདན་ས་
གསུམ་དང༌། རྒྱུད་པ་གྲྭ་ཚང་། རི་ཁྲོད་པ་བཅས་དགེ་འདུན་པ་
སྟོང་ཕྲག་མང་པོ་ལ་ཟླ་བ་གཅིག་རིང་ལམ་རིམ་ཆུང་བའི་བཤད་ལུང་
གནང་། སྡེ་བ་གཞུང་ནས་ཀྱང་དགེ་འདུན་རྣམས་ལ་མང་ཇ་དང་
འགྱེད་སོགས་གནང་། དེར་མཐུད་དེ་རྡོ་གཅལ་ཆེན་མོར་དབུ་གུར་
ཕུབས་ཏེ། སེར་སྐྱ་ཁྲི་ཕྲག་ཉེ་བར་སྨན་ལྷ་བདེ་གཤེག་བརྒྱད་ཀྱི་རྗེས་
གནང་དང་ལྟུང་བཤགས་སོགས་ཀྱི་ལུང་བསྩལ། དགུང་ལོ་བཞི་བཅུ་
པར་ཕྱག་མཛོད་བཀྲ་ཤིས་འབྱུང་གནས་པས་གཙོ་འགན་བཞེས་འོག་
རྒྱུན་གྱི་ཨར་ལས་པ་སུམ་བརྒྱ་ལྷག་ནས་རྭ་སྒྲེང་དགོན་ཞིག་གསོའི་
ཨར་ལས་དབུ་ཚུགས། དགོན་ཕྱི་ནང་ཚང་མ་ཞིག་གསོ་དང་རྒྱ་
• 581 •



བསྐྱེད་མཛད། དེ་ནས་དབང་ལུང་གནང་བ་བཅད་མཚམས་
བཞུགས་པ། དགེ་ཚུལ་སློང་གི་སྡོམ་པ་བསྩལ་བ་སོགས་ཆོས་ལྡན་གྱི་
བྱ་བས་དུས་འདའ་ཞིང་། དགུང་ལོ་ཞེ་གཅིག་པ་ས་མོ་ལུག་ལོར་
(༡༧༩༩）གོང་མ་ལྷ་སྐྱོང་གནམ་དུ་གཤེགས་པར་དགོངས་རྫོགས་་
རྒྱ་ཆེན་བསྒྲུབས། སྐབས་དེར་རྭ་སྒྲེང་གཙུག་ལག་ཁང་གི་ཡང་སྟེ་དུ་
གཟིམ་ཆུང་ཉི་འོད་གསར་རྒྱག་གི་ཨར་ལས་མགོ་བཙུགས་པར་་་་་
བརྟེན། སེ་ར་དགོན་པར་ཕེབས་ནས་འདུས་སྡེར་ཟབ་ཆོས་རྒྱ་ཆེར་
གནང་། ཁྱད་པར་སེ་འབྲས་གསུམ་གྱི་སྒྲིག་ལམ་དག་བཅོས་སོགས་
ལ་གསུང་བཤད་གནད་ཆེན་གནང་། ཟླ་བ་དྲུག་པར་གཟིམ་ཆུང་
གསར་པ་དགའ་ལྡན་བལྟ་ན་སྡུག་པའི་ཕོ་བྲང་དུ་ཕེབས་ཤིང་། །
ཐུགས་ཀྱི་བཞེས་པ་ལྟར་བྱུང་བས་ཤིན་ཏུ་དགྱེས་པ་ཆེན་པོ་མཛད།
མི་རིང་བར་རྡོ་རིང་བཀའ་ཟུར་ལ་ཚེ་དབང་བརྒྱ་རྩ་གནང་བར་་་་
ཕེབས། ཟླ་བ་བཅུ་གཉིས་པར་པོ་ཏ་ལར་གོང་མའི་འདྲ་ཐང་ཆེན་
མོའི་མདུན་ལོ་འཁོར་གྱི་དགོངས་རྫོགས་ཀྱི་ཚོགས་དབུས་སུ་བྱོན་ཏེ་
དགོངས་རྫོགས་སྨོན་ལམ་གྱི་རིམ་པ་རྒྱ་ཆེན་མཛད། ལྕགས་སྤྲེལ་
ལོར་(༡༨༠༠) ལྷ་ལྡན་སྨོན་ལམ་ཆེན་པོར་ཚོགས་ཕེབས་དང་དགེ་
འདུན་སྟོང་ཕྲག་མང་པོར་དབང་ལུང་བསྩལ་བ། རྟེན་ཁྱད་འཕགས་
རྣམས་ལ་མཆོད་པ་སོགས་ལོ་ལོ་ལྟར་དང་རྡོ་རིང་གི་ཡུམ་རིན་ཆེན་་་་
• 582 •



སྐྱིད་འཛོམས་ལོ་རེ་གཅིག་པའི་སྐེག་ཐོག་ཏུ་འདས་པར་བསྔོ་སྨོན་་་་
གནད་སྨིན་མཛད། རྭ་སྒྲེང་དུ་ཕེབས་འཕྲལ་སྨན་ལྷ་བདེ་གཤེགས་
བརྒྱད་ཀྱིས་གཙོས་གསེར་ཟངས་ཀྱི་ལྷ་སྐུ་གསར་བཞེངས་རྣམས་་་་་
དང་། བདེ་གཤེགས་ལྷ་ཁང་གི་རྒྱ་ཕིབས་གསེར་ཟངས་ལས་
བཞེངས་པ་སོགས་ཡོངས་སུ་གྲུབ་པ་རྣམས་ལ་གཟུངས་འབུལ་རབ་་་
གནས་མཛད། པཎ་ཆེན་སྤྲུལ་སྐུ་པོ་ཏ་ལར་ཏཱ་ལའི་བླ་མའི་མདུན་
སྡོམ་པ་བཞེས་པའི་དགྱེས་སྟོན་དུ་ཁོང་ཕེབས་ཏེ་མཆོད་སྤྲིན་མཐའ་
ཡས་པ་ཕུལ་ཞིང་། ཟླ་བ་ལྔ་པའི་ཚེས་བཅུ་བདུན་ཉིན་པཎ་ཆེན་
གཙང་ཕྱོགས་སུ་ཕྱིར་ཕེབས་པ་ལ་ཕེབས་སྐྱེལ་དང་། བསྟན་འགྲོར་
སྨན་པའི་མཛད་པ་ལྷུར་ལེན་དགོས་ཚུལ་སོགས་ཀྱི་བསླབ་དོན་ཞུས།
སྐབས་དེར་གཙུག་ལག་ཁང་གི་རྟེན་བརྟེན་པ་བཅས་ལ་སྡེ་པ་གཞུང་
གི་བཀའ་ཕེབས་ལྟར་རབ་གནས་རྒྱས་པ་མཛད། ལྕང་སྐྱ་མཆོག་
སྤྲུལ་ལྷ་ལྡན་དུ་ཕེབས་ནས་ཁོང་ལ་འབུལ་བ་གཏོས་ཆེན་ཕུལ་ཞིང་།
སྒྲོལ་དཀར་དང་སྨེ་བརྩེགས་མའི་རྗེས་གནང་བསྩལ། དགུང་ལོ་ཞེ་
བཞི་པ་ཆུ་ཁྱི་ལོར་(༡༨༠༢） ཏཱ་ལའི་བླ་མར་ལོ་གསར་མཇལ་དར་་
ལེགས་སྐྱེས་འབུལ་བར་ཕེབས་ཤིང་ཚེ་དབང་གྲངས་མང་ཕུལ། བླ་
མ་རྒྱལ་སྲས་རིན་པོ་ཆེ་དེར་ཕེབས་པའི་སྤྱན་སྔར་ཟབ་ཆོས་མང་པོ་་་
ཞུས། ཕྱི་ལོར་ཕ་བོང་ཁའི་གཙུག་ལག་ཁང་ལེ་ལག་བཅས་པ་ཉམས་
གསོ་རྒྱ་ཆེན་མཛད། སོག་རྗེ་བཙུན་དམ་པ་ལྷ་ལྡན་དུ་ཕེབས་པ་ལ་
• 583 •



དབང་ལུང་ཁྲིད་བཅས་ཐུག་རེ་ལྟར་ཕུལ། དགུང་ལོ་ཞེ་དྲུག་པར་ལྷ་
ལྡན་དུ་ལོ་གསར་དགྱེས་སྟོན་ལ་རོལ་བ་སོགས་སྔར་བཞིན་དང་།
ལྕང་སྐྱ་མཆོག་སྤྲུལ། སེམས་སྤྲུལ་རིན་པོ་ཆེ་སོགས་ལ་ལོ་ཤས་རིང་
ཟབ་ཆོས་མང་དུ་གནང་། ཏཱ་ལའི་བླ་མ་ལ་ཆོས་སྐྱོང་གི་སྲོག་གཏད་
སོགས་ཆོས་བཀའ་འགའ་ཞིག་ཕུལ། ཏཱ་ལའི་བླ་མ་ནས་ལྕང་སྐྱ་
མཆོག་སྤྲུལ་ཀྱི་ཡོངས་འཛིན་བྱེད་དགོས་པའི་བཀའ་ཕེབས་པ་དང་་་་
དུ་བླངས་ནས། འབྲས་སྤུངས་སུ་བྱོན་ནས་ལྕང་སྐྱར་གཞུང་ལུགས་
རྒྱ་མཚོ་ལྟ་བུའི་འཆད་ཉན་མཛད་དེ་རེ་ཞིག་འབྲས་སྤུངས་སུ་་་་
བཞུགས། ཟླ་བ་དགུ་པར་ལྕང་སྐྱ་དང་ལྷན་ཅིག་དཔོན་སློབ་ཕ་བོང་
ཁར་བཅད་རྒྱ་མཛད་མུས་སྐབས། ཟླ་བ་བཅུ་པའི་ཚེས་བཅོ་བརྒྱད་
ཉིན་པའི་ནུབ་མོར་ཏཱ་ལའི་བླ་མ་འཇམ་དཔལ་རྒྱ་མཚོ་ཞི་དབྱིངས་སུ་
མནལ་བར་བརྟེན། གདུང་འབུལ་དང་དགོངས་རྫོགས་སོགས་གྲུབ་
རྗེས་སྔར་བཞིན་ཕ་བོང་ཁར་བཅད་རྒྱ་མཛད། ཟླ་བ་བཅུ་གཉིས་
པར་བཅད་རྒྱ་བཀྲོལ་ཏེ་ཤིང་གླང་གསར་ཚེས་ཀྱི་དགྱེས་སྟོན་ལ་རོལ་
བ་སོགས་མཛད། བསམ་འགྲུབ་ཕོ་བྲང་དུ་ཡུན་རིང་ཙམ་བཞུགས་
ནས་ཟབ་ཆོས་གསུངས། མེ་སྟག་ལོར་ཁོང་གིས་མཁན་པོ་མཛད་དེ་
ལྕང་སྐྱ་ལ་བསྙེན་རྫོགས་ཀྱི་སྡོམ་པ་ཕུལ། ཟླ་བ་གསུམ་པའི་ཚེས་
གསུམ་ཉིན་ལྕང་སྐྱ་མཆོག་སྤྲུལ་རྒྱ་ནག་ཏུ་ཕེབས་པར་ཕེབས་སྐྱེལ་་་་་
སོགས་རྒྱ་ཆེར་མཛད་ཐོག་གང་ཅིར་བསླབ་སྟོན་བཀའ་སློབ་མང་པོ་ས་
• 584 •



གནང་། དེ་འཕྲལ་ཕ་བོང་ཁར་བྱོན་ནས་བསྙེན་མཚམས་ཟླ་བ་དགུ་
པའི་བར་བཞུགས། དེ་ནས་སེར་བྱེས་གྲྭ་ཚང་དུ་ལོ་མཇུག་བར་
ཉམས་ལེན་ཁོ་ནས་དུས་འདའ་བར་མཛད། སྐབས་དེར་སྤྱན་མི་
གསལ་བ་སོགས་ཁམས་མི་བདེ་བ་ཅུང་བྱུང་བར་བརྟེན་འགྲུལ་་་་་
སྤངས་ཏེ་རྣལ་འབྱོར་ལ་བརྩོན་པ་ཁོ་ན་མཛད། དགུང་ལོ་ཞེ་དགུ་པ་
མེ་ཡོས་ལོར་(༡༨༠༧) ཏཱ་ལའི་འཇམ་དཔལ་རྒྱ་མཚོའི་མཆོག་སྤྲུལ་
ངོས་འཛིན་པའི་དོན་དུ་པཎ་ཆེན་རིན་པོ་ཆེ་དང་ལྷན་ཅིག་གུང་ཐང་
དུ་ཕེབས་ནས་ངོས་འཛིན་གྱི་རིམ་པ་ཚང་མར་ཞུགས། དེ་ནས་ཟླ་བ་
བཅུ་གཉིས་པའི་བར་བཅད་རྒྱར་བཞུགས། དགུང་ལོ་ལྔ་བཅུ་པ་
ས་འབྲུག་ལོ་(༡༨༠༨） ཟླ་བ་དགུ་པའི་ནང་ཏཱ་ལའི་བླ་མ་སྤྲུལ་སྐུ་་་
ལུང་རྟོགས་རྒྱ་མཚོ་དགུང་ལོ་བཞིར་ཕེབས་པ་དེ་ཉིད་པོ་ཏ་ལར་་་་་
ཆིབས་ཀྱི་ཁ་ལོ་བསྒྱུར་བར་ཆིབས་བསུར་ཕེབས། ཟླ་དེའི་ཚེས་བཅོ་
ལྔ་ཉིན་པར་ཏཱ་ལའི་བླ་མ་ལུང་རྟོགས་རྒྱ་མཚོ་པོ་ཏ་ལར་ཕེབས་ནས་་
སེང་ཁྲིར་བཞུགས་པར། ཁྲིར་ཕེབས་ཀྱི་ལེགས་སྐྱེས་དངོས་འབུལ་རྒྱ་
ཆེན་མཛད། སྨོན་ལམ་ཆེན་མོར་བླ་སྤྲུལ་ཆེ་ཁག་དང་སྐུ་དྲག་སེར་
འབྲས་གསུམ་གྱི་དགེ་འདུན་བཅས་ལ་ཟབ་ཆོས་ལོ་ལྟར་བསྩལ་་་་་
ཅིང་། ཁོང་ནི་སྐབས་དེར་ལྷ་ལྡན་གྱི་བླ་དཔོན་དང་ཕྱོགས་གཞན་
ནས་ཕེབས་པའི་བླ་དཔོན་ཆེན་པོ་རྣམས་ལ་ཆོས་བཤད་དང་བསླབ་
སྡོམ་གནང་བ་པོ་གཙོ་བོར་ཡིན་པས་ལོ་རེ་བཞིན་སྨོན་ལམ་ཆེན་པོར་
• 585 •



ཆོས་བཤད་དང་། དབང་ལུང་ཁྲིད་གསུམ་དང་དགེ་ཚུལ་སློང་གི་
སྡོམ་པ་གནང་བ། བར་བར་དུ་བཅད་རྒྱ་མཛད་པ་བཅས་ཀྱིས་དུས་
འདའ་ཞིང་། དགུང་ལོ་ང་བདུན་དུ་ཕེབས་པ་ཤིང་ཕག་ལོའི་
(༡༨ ༡༥） ཟླ་བ་གཉིས་པའི་ཚེས་བཅུ་དྲུག་ཉིན་ཏཱ་ལའི་ལུང་རྟོགས་
རྒྱ་མཚོ་དགུང་ལོ་བཅུ་གཅིག་པ་ཞི་བར་གཤེགས་པར་དགོངས་་་་་
རྫོགས་དང་སྤྲུལ་སྐུ་མྱུར་འབྱོན་སོགས་གང་ཅིར་བསླབ་སྟོན་བཅས་་་་
ལ་འབད་ཅིང༌། སྐབས་དེར་སྤྱན་མི་གསལ་བ་སོགས་སྐུ་གཟུགས་
ཐང་པོ་རང་མེད་ཐོག་ཏཱ་ལའི་བླ་མ་སྐུ་གཤེགས་པར་སྐྱོ་ངལ་ཚད་་་་་
མེད་ངང་ནས་སྐུའི་འཕྲོད་བཞེས་སོགས་ལ་འབད་བཞིན་པའི་སྐབས་
དེར། གོང་མས་དེ་མོ་ནོ་མོན་ཧན་ཏཱ་ལའི་བླ་མའི་རྒྱལ་ཚབ་ཏུ་
དབང་བསྐུར་ཞིང་། དེ་མོ་རིན་པོ་ཆེའི་ཐུགས་ཁུར་འོག ལྕང་
སྐུས་འབད་བརྩོན་བྱས་པར་བརྟེན་གོང་མ་ཆེན་པོས། རྭ་སྒྲེང་
དགོན་པར་ “རྭ་སྒྲེང་དགེ་འཕེལ་གླིང་” ཞེས་པའི་གསེར་གྱི་པཎ་་་་
དང་། ཕྱག་མཛོད་བཀྲ་ཤིས་འབྱུང་གནས་ལ་“ཇ་ཕུ་ཏཱ་བླ་མ་” ཞེས་
པའི་ཆོ་ལོ་གནང་བ་འབྱོར། པོ་ཏཱ་ལར་བྱོན་ནས་དེ་མོ་ནོ་མོན་ཧན་
དང་། ཨམ་བན་སོགས་ཆེ་དགུ་འཛོམས་པའི་དབུས་སུ། མཚན་
སྙན་གོ་མིང་དགྱེས་བཞེས་གནང་། དགུང་ལོ་ང་བརྒྱད་ཕེབས་པ་
རབ་བྱུང་བཅུ་བཞི་པའི་མེ་བྱི་ལོའི་ ( ༡༨ ༡༦） ཟླ་བ་དྲུག་པའི་ཚེས་་
• 586 •



བརྒྱད་ནས་བཟུང་སྙུན་ཇེ་ཞན་དུ་གྱུར་ཏེ་ཚེས་ཉེར་དྲུག་གི་སྔ་དྲོར་་་་
ཞི་བ་མྱང་འདས་ཀྱི་གནས་སུ་གཤེགས་སོ།།
ཁོང་གི་གསུང་དགའ་ལྡན་བསམ་གཏན་གླིང་གི་པར་མ་པོ་
ཏི་གཉིས་མི་རིགས་དཔེ་མཛོད་ཁང་དུ་བཞུགས། འདིའི་ཆོས་ཚན་
རེ་རེ་བཞིན་ཀ་ཁའི་གོ་རིམ་བསྒྲིགས་ཡོད་ཅིང་། པོད་གཉིས་ལ་ཆོས་
ཚན་ཀ་པ་ནས་ལ་པའི་བར་ཁྱོན་སྡོམ་ཉེར་དྲུག་བཞུགས་ཡོད། གོང་
གསལ་ནི། སེར་སྨད་མཁན་ཟུར་བློ་བཟང་འཕྲིན་ལས་རྣམ་རྒྱལ་
ནས་བརྩམས་པའི་རྣམ་ཐར་མཁས་པའི་མགུལ་རྒྱན་ལས་བཏུས་ཏེ་་་
བསྒྲིགས་པ་ཡིན།།
ཨ་ལག་ཤ་ངག་དབང་བསྟན་དར་ལྷ་རམས་
པའི་རྣམ་ཐར་མདོར་བསྡུས།
ཨ་ལག་ཤ་ངག་དབང་བསྟན་དར་ལྷ་རམས་པ་ནི་མདོ་་་་
སྨད་ཡུལ་གྲུ་ཆེན་མོའི་བྱེ་བྲག་ཨ་ལག་ཤ་ཞེས་པའི་ཡུལ་ཁམས་ཉམས་
དགའ་ བ་ དེར་ རབ་ བྱུང་ བཅུ་ གསུམ་ པའི་ ས་ མོ་ ཡོས་ ཀྱི་ ལོ་་་་
(༡༧༥༩）ལ་སོག་པོའི་རིགས་སུ་སྐུ་བལྟམས། ཁོང་དགུང་ལོ་
，587 •



གཞོན་ནུའི་དུས་ནས་རིག་པའི་གནས་རྣམས་སྦྱོང་བ་ལ་དོན་གཉེར་་
ལྷག་པར་ཆེ་བས། ལམ་འགྲུལ་རིང་བ་དང་ལྟོགས་གྲང་སོགས་
དཀའ་བ་བརྒྱ་ཕྲག་ཁྱད་དུ་བསད་ནས། དབུས་ལྷ་ལྡན་ཆེན་མོར་
སློབ་གཉེར་དུ་ཕེབས། འབྲས་སྒོ་མང་གྲྭ་ཚང་དུ་གྲྭ་སར་ཞུགས།
དབུ་ཕར་འདུལ་མཛོད་ཚད་མ་བཅས་ཀྱི་གཞུང་པོད་རྣམས་ལ་་་་་་
གསན་བསམ་ནན་སྨིན་མཛད། ལྷ་ལྡན་སྨོན་ལམ་ཆེན་མོར། དགེ་
འདུན་ཁྲི་ཕྲག་དབུས་སུ་རྒོལ་བ་སྟོང་གི་ཐལ་རྡེབ་འབྲུག་སྟོང་ལྡིར་་་་
བར་ཅི་མི་སྙམ་པའི་དམ་བཅའ་སེང་གེའི་ང་རོ་བསྒྲགས། མཁས་
གྲགས་ཀྱི་བ་དན་ཕྱོགས་ཀུན་ལྷབ་ལྷུབ་ཏུ་གཡོ། བསྟན་དར་ལྷ་
རམས་པ་ཞེས་པའི་མཚན་སྙན་གྱི་མེ་ཏོག་ཕྲེང་བ་མགྲིན་པའི་རྒྱན་དུ་
ཐོབ། མཁས་དབང་དམ་པ་ཀློང་རྡོལ་ངག་དབང་བློ་བཟང་དང་།
ཏཱ་ལའི་བརྒྱད་པའི་ཡོངས་འཛིན་དཀའ་ཆེན་ཡེ་ཤེས་རྒྱལ་མཚན་་་་་
སོགས་དགེ་བའི་བཤེས་གཉེན་དུ་མ་བསྟེན་ནས་དབང་ལུང་མན་་་་་་
ངག་མང་པོ་ཞུས་ཤིང་། ཁྱད་པར་ཀློང་རྡོལ་བླ་མའི་མདུན་དུ་ཐ་
སྙད་རིག་གནས་ཀྱི་སྐོར་སྙན་ངག་སུམ་རྟགས་སོགས་ལའང་སྦྱངས་
པ་མཐིལ་ཕྱིན་མཛད། དེ་ལྟར་ལེགས་པར་བཤད་པའི་གསུང་རབ་
རྒྱ་མཚོ་ལྟ་བུར་ཐོས་བསམ་ཡུན་དུ་མཛད་ནས་ཐུགས་ཀྱི་བཞེས་པ་་་
ཡོངས་སུ་གང་སྟེ་དེད་དཔོན་རྒྱ་མཚོའི་གླིང་ནས་ལོག་པ་ལྟར་དགྱེས་
བཞིན་པར་རང་ཡུལ་དུ་ཕྱིར་ཕེབས། ཨ་ལག་ཤའི་གཡོན་དགོན་མི་
• 588 •



ཕམ་ཆོས་གླིང་ངམ་དགེ་སྒྲུབ་གླིང་དུ་འཆད་རྩོད་རྩོམ་གསུམ་གྱི་དབུ་
ཚུགས། ཁོང་ནི་རིག་པའི་གནས་ཀུན་ཕྱོགས་བརྒྱར་སྤེལ་བ་ལ་ལྷག་
བསམ་བཟང་པོ་དོ་ཟླ་བྲལ་བ་ཞིག་ཡིན་སྟབས། བོད་ཀྱི་སྙན་ངག་གི་
རྒྱན་གྱི་བསྟན་བཅོས་མེ་ལོང་མའི་ཁྲིད་རྒྱུད་བཟང་པོ་རྒྱུན་ཆད་ཀྱིས་
དོགས་ནས། དགུང་ལོ་ལྔ་བཅུ་ང་གཅིག་ཏུ་ཕེབས་ཀྱང་ངལ་བ་ལ་མ་
འཛེམ་པར་བླ་བྲང་བཀྲ་ཤིས་འཁྱིལ་དུ་བྱོན་ཏེ། རྡོ་རམས་པ་ལྷ་ཞེའི་
མདུན་དུ། ཁམས་སྡེ་དགེ་དཔལ་སྤུངས་ཀྱི་ཁྲིད་རྒྱུད་ལྟར་སྙན་ངག་
ལེའུ་གསུམ་པོ་རྫོགས་པར་གསན་ཅིང་རྩོམ་རྒྱུགས་ཀྱང་ལེགས་པར་་་་
ཕུལ། པེ་ཅིན་ཡུང་དགོན་དུ་བྱོན་ནས་དད་ལྡན་རྣམས་ལ་ཆོས་སྦྱིན་
བསྩལ་ཅིང་། ཇ་མཆོད་འགྲེལ་པ་རྩོམ་པའི་དུས་སུ་ཇའི་འབྱུང་
ཁུངས་སྐོར་རྒྱ་ཡི་གཞུང་ལུགས་མང་པོར་ཐུགས་དཔྱད་མཛད། ཁོང་
སྐུ་ཚེ་ཤིན་ཏུ་ཡུན་རིང་བཞུགས་ཡོད་པ་འདྲ་སྟེ་《 བློ་སྦྱོང་དོན་བདུན་
མའི་གཏམ་ཐེག་མཆོག་ཉེ་ལམ་》ནི་དགུང་ལོ་གྱ་གཅིག་ཏུ་ཕེབས་པ་
རབ་བྱུང་བཅུ་བཞི་པའི་ས་ཕག་ལོར་བརྩམས་འདུག ཁོང་དགུང་
གྲངས་བརྒྱད་ཅུ་ལྷག་བཞུགས་རིང་དུས་ཚོད་སྐད་ཅིག་ཙམ་ཡང་་་་་
ཆུད་ཟོས་སུ་མི་བཏང་བར་འཆད་རྩོད་རྩོམ་གསུམ་ལ་འབད་པ་ལྷུར་
ལེན་མཛད་ཅིང་། དུས་ཚོད་སྟོང་ཟད་དུ་བཏང་ནས་ལེ་ལོ་རྣམ་
གཡེང་ངང་ནས་མི་ཚེ་འཁྱོལ་ཐབས་བྱེད་མཁན་དག་ལ་དགག་པ་་་་
ནན་མིན་མཛད་པ་ནི་ཁོང་གི་གསུང་《བསླབ་བྱའི་མི་ཆོས་དགའ་་་་
• 589 •



སྟོན་》དུ། མི་ཚེ་ཕྱེད་ནི་གཉིད་ལ་གཡུར་བས་ཁྱེར། །དེ་ཕྱེད་བཟའ་ .
བཏུང་གཡོས་སུ་བྱ་བས་ཆོད། །ལྷག་མ་གཏམ་གླེང་དག་གིས་དུས་
འདའ་ཚུལ། །ལང་ཤོར་ཡིད་ཁྱོད་ཁུ་འཕྲིག་མེད་འདི་མཚར། །ཞེས་
གསུངས་པ་ལས་ཤེས་ནུས་སོ། །ཁོང་ནི་སོག་པོའི་རིགས་སུ་སྐྱེས་ཀྱང་
བོད་ཡུལ་དུ་ཐོས་བསམ་མཛད་ཅིང་བོད་ཀྱི་རིག་གནས་ཀུན་ལ་་་་་
ཐུགས་དཔྱད་ཡུན་རིང་མཛད་པའི་རྐྱེན་གྱིས་བོད་ཡིག་གི་བརྡ་སྤྲོད་་
རིག་པ་དང་། སྙན་ངག་སོགས་ལ་ཐུགས་ལྷག་པར་དགྱེས་ཏེ། སུམ་
རྟགས་འགྲེལ་པ། ཡི་གེའི་བཤད་པ། བོད་ཀྱི་བརྡ་གསར་རྙིང་གི་
ཁྱད་པར། དག་ཡིག་གཅེས་བསྡུས། སྙན་ངག་མེ་ལོང་གི་དཔེ་
བརྗོད་སོགས་མཁས་དབང་གོང་མ་རྣམས་ཀྱི་ཐུགས་བཞེད་རྣམས་་་
ཞིབ་བསྡུར་དང་། དགག་སྒྲུབ་སྒོ་ནས་ཚིག་ཉུང་ལ་དོན་འདུས་པ་ཕྱི་
རབས་པ་རྣམས་ལ་ལྟ་བདེ་བ་མང་པོ་བརྩམས་ཡོད། དེ་ལྟར་གསུང་
རབ་ཆོས་ཚན་བཅུ་ཕྲག་བཞི་ལ་ཉེ་བ་བརྩམས་ཡོད་པ་པོ་ཏི་གཉིས་་་
སུ་བྱས་ཏེ་མཚོ་སྔོན་སྐུ་འབུམ་དགོན་དུ་པར་ལ་བརྐོས་ཡོད་ཅིང་།
མི་རིགས་དཔེ་མཛོད་ཁང་དུ་ཆ་ཚང་བཞུགས་སོ།། །
• 590 •



དགའ་ལྡན་ཁྲི་པ་ངག་དབང་ཆོས་འཕེལ་
གྱི་རྣམ་ཐར་མདོར་བསྡུས།
དགའ་ལྡན་ཁྲི་ཟུར་ངག་དབང་ཆོས་འཕེལ་ནི། དབུས་
མར་རྐྱང་ཞེས་པའི་སའི་ནང་ཚན། ཕ་བོང་དཀར་རིལ་གྱི་ཡུལ་དུ། །
ཡབ་ཨ་ར་ཨུ་རྒྱུན་སྲིན་ཐར་དང་ཡུམ་ཐང་བཟང་ཚེ་རིང་གཉིས་ལ་་་
སྲས་མིང་སྲིང་བཞི་ཡོད་པའི་ནང་གི་གཉིས་པ་ཡིན་ལ། རབ་བྱུང་
བཅུ་གསུམ་པའི་ལྕགས་ཕོ་འབྲུག་ལོ་( ༡༧༦༠)ལ་འཁྲུངས། དགུང་
ལོ་བཅུ་གཉིས་པའི་དུས་སུ་རབ་ཏུ་བྱུང་སྟེ་འབྲས་སྤུངས་དགོན་པར་
གྲྭ་བཙུན་མཛད། ཞྭ་ལུ་མཁན་པོ་དཀའ་བཅུ་བློ་བཟང་དཔལ་
འབྱོར་དགེ་རྒན་དུ་བསྟེན། སྒོ་མང་གྲྭ་ཚང་གི་ཆོས་གྲྭར་ཞུགས།
དགུང་ལོ་བཅོ་ལྔ་པར་གཙང་པ་ཡེ་ཤེས་དཔལ་འབྱོར་གྱི་མདུན་ནས་
དགེ་ཚུལ་གྱི་སྡོམ་པ་བཞེས། དགུང་ལོ་ཉེར་ལྔར་ཕེབས་པ་ན། རྒྱལ་
དབང་འཇམ་དཔལ་རྒྱ་མཚོའི་དྲུང་ནས་བསྙེན་རྫོགས་ཀྱི་སྡོམ་པ་་་་
མནོས། མཛོད་ཀྱི་འཛིན་གྲྭར་སྐྱོར་དཔོན་དུ་གྱུར་ཅིང་། ཡོངས་
འཛིན་ཡེ་ཤེས་རྒྱལ་མཚན་དང་། ཀློང་རྡོལ་བླ་མ་སོགས་ལ་ཁྲིད་མང་
• 591 •



པོ་ཞུས། དགུང་ལོ་སུམ་ཅུ་སོ་གསུམ་པའི་དུས་སུ་ལྷ་རམས་པའི་
མཚན་སྙན་ཐོབ། དགུང་ལོ་དྲུག་ཅུ་རེ་གཉིས་བཞེས་པ་ན་དགའ་
ལྡན་གསེར་ཁྲིར་ཕེབས། ལོ་བདུན་ལྷག་ཙམ་ཁྲིར་བཞུགས་ཏེ་དགུང་
ལོ་བདུན་ཅུར་ཕེབས་པ་ས་བྱི་ལོར་ཁྲི་པ་དགོངས་པ་ཞུས། དེ་ནས་
བཟུང་གཙང་བཀྲ་ཤིས་ལྷུན་པོ་དང་། སེ་འབྲས་དགའ་གསུམ་
སོགས་ཀྱི་དགོན་གནས་རྣམས་སུ། ཆོས་འཆད་པ་དང་། སྡོམ་པ་
འབོག་པ། དབང་དང་ལུང་གནང་བ་སོགས་མཛད་དེ། དགུང་ལོ་
བརྒྱད་ཅུར་ཕེབས་པ། རབ་བྱུང་བཅུ་བཞི་པའི་ས་མོ་ཕག་གི་ལོའི་
(༡༨ ༣༩） ཟླ་བ་གསུམ་པའི་ཚེས་བཅུ་དྲུག་ཉིན་དགོངས་པ་ཆོས་་་་་
དབྱིངས་སུ་ཐིམ་པའི་ཚུལ་བསྟན་ཏོ།།
ཁོང་གི་སློབ་མ་གཙོ་བོ་ནི། ཀུན་བདེ་གླིང་རྟ་ཚག་སྤྲུལ་སྐུ་
དང་། དཀའ་ཆེན་དགེ་ལེགས་རྒྱལ་མཚན་ལ་སོགས་པ་ཡིན།
ཁོང་གི་གསུང་ནི་རང་རྣམ་སོགས་བསྟན་བཅོས་སོ་གཉིས་་
དཀར་ཆག་བཅས་པོ་ཏི་གཅིག་ཏུ་བྱས་པ་ཤོག་གྲངས་སུམ་བརྒྱ་ཞེ་་་
བཞི་ཡོད་པ་ཞིག་མི་རིགས་དཔེ་མཛོད་ཁང་དུ་བཞུགས་སོ།།
• 592 •



རྟ་ཚག་བསྟན་པའི་མགོན་པོའི་རྣམ་
ཐར་མདོར་བསྡུས།
བ་སོ་སྤྲུལ་སྐུ་སྐུ་རབས་བརྒྱད་པ་རྟ་ཚག་བསྟན་པའི་་་་་
མགོན་པོ་ནི། རབ་བྱུང་བཅུ་གསུམ་པའི་ལྕགས་ཕོ་འབྲུག་གི་ལོར་
（༡༧༦༠)སྤོ་བོ་མལ་ཇོ་ཞེས་པའི་གྲོང་དུ་འཁྲུངས། དགུང་ལོ་ལྔ་པ་
ཤིང་སྤྲེལ་ལོར། རྗེ་དྲུང་བློ་བཟང་དཔལ་ལྡན་རྒྱལ་མཚན་གྱི་སྐྱེ་ཕྲེང་
དུ་ངོས་འཛིན་བྱས་ཏེ་སྐུ་གོང་མའི་གདན་ས་དཔའ་ཤོད་དགོན་དུ་་་
གདན་དྲངས། དགུང་ལོ་དྲུག་པ་ཤིང་བྱ་ལོར་ཁྲིར་འདོན་མཛད་སྒོ་
ཟབ་རྒྱས་མཛད་ཅིང་། གོང་མ་ཆེན་ལུང་ནས་ཐམ་ཀ་དང་འཇའ་ས་
སྔར་བཞིན་སོར་གནས་ཆོག་པའི་བཀའ་ཕེབས། དགུང་ལོ་བརྒྱད་པ་
མེ་ཕག་ལོར། མཁན་ཆེན་དཔལ་ལྡན་སྙན་གྲགས་པའི་དྲུང་དུ་དགེ་
བསྙེན་གྱི་སྡོམ་པ་ཞུས། དགུང་ལོ་བཅུ་གཉིས་པ་ལྕགས་ཡོས་ལོར་
དཔའ་ཤོད་ནས་སྐུ་འབུམ་དུ་གདན་དྲངས་ཏེ་དགུན་གྱི་རིང་དེར་་་་་
བཞུགས། དགུང་ལོ་བཅུ་གསུམ་པ་ཆུ་འབྲུག་ལོར་（༡༧༧༢） སྐུ་
འབུམ་ནས་སོག་ཡུལ་དོ་ལོ་ནོར་བརྒྱུད་ཞེ་ཧོར་(ཁྲི་ཏི་）ལ་གོང་མ་
• 593 •



ཆེན་ལུང་མཇལ་ཞིང་། གོང་མས་རང་གི་བྱུ་རུའི་ཕྱག་ཕྲེང་སོགས་
གནང་སྟེ་མཐོང་བཟོ་རྒྱ་ཆེ་བ་མཛད། ལྕང་སྐྱ་ཡེ་ཤེས་བསྟན་པའི་
སྒྲོན་མེ་མདུན་དགེ་ཚུལ་གྱི་སྡོམ་པ་མནོས། ་ཡེ་ཤེས་བློ་བཟང་བསྟན་
པའི་མགོན་པོ་ཞེས་པའི་མཚན་གསོལ། དེ་ནས་སོག་དོ་ལོ་ནོར་དུ་
ལྕགས་གླང་ལོའི་བར་ལོ་བཅུ་རིང་དཔལ་ལྡན་གྲགས་པ་ཡོངས་་་་་
འཛིན་དུ་བསྟེན་ནས་འཛིན་སྐྱོར་སོགས་གསན་སྦྱོང་ལ་འབད། གོང་
མ་ཆེན་པོས། གཟིགས་བསྐྱངས་ཆེ་བའི་ངང་ནས་ཐམ་ཀ་བླ་མ་དང་
འདྲ་བར་དཔོན་གཡོག་བཅུ་གསུམ་གྱི་ཕོགས་ལོ་ལྟར་བསྩལ། ལྕང་
སྐྱ་ཡེ་ཤེས་བསྟན་པའི་སྒྲོན་མེ་སོགས་ཀྱི་མདུན་དབང་རྗེས་གནང་་་་་
མང་དུ་ཞུས། དགུང་ལོ་བཅོ་ལྔ་པ་ཤིང་རྟ་ལོར་ཡོངས་འཛིན་དཔལ་
ལྡན་གྲགས་པ་འདས། ཤར་རྩེ་མཁན་པོ་ནོ་མིན་ཧན་བློ་བཟང་
འཇམ་དཔལ་ཡོངས་འཛིན་དུ་བསྟེན། བྱང་ཆུབ་ལམ་རིམ་གྱི་མྱོང་
ཁྲིད་སོགས་དམ་ཆོས་མང་དུ་གསན། དགུང་ལོ་ཉེར་གཅིག་པ་
ལྕགས་བྱི་ལོར་ （ ༡༧༨༠) པཎ་ཆེན་དཔལ་ལྡན་ཡེ་ཤེས་པེ་ཅིན་དུ་་
ཕེབས་པ་དང་ལྷན་ཅིག་ཏུ་ཞེ་ཧོར་བཀྲ་ཤིས་ལྷུན་པོར་གོང་མ་མཇལ་
འཕྲད་ཀྱི་མཛད་སྒོར་ཞུགས། དགུང་ལོ་ཉེར་གཉིས་པ་ལྕགས་གླང་
ལོར་དོ་ལོ་ནོར་བླ་བྲང་ནས་བཏེགས་ཏེ་དབུས་ལྷ་ལྡན་དུ་བྱོན། མཚོ་
སྔོན་བརྒྱུད་དེ་དཔའ་ཤོད་རང་གི་གདན་སར་རེ་ཞིག་བཞུགས། །
དགུང་ལོ་ཉེར་གསུམ་པ་ཆུ་སྟག་ལོར་དཔའ་ཤོད་དགོན་ནས། ལྷ་
• 594 •



རྫོང་། ཤོ་མདོ་སོགས་བརྒྱུད་དེ་ལྷ་སར་འབྱོར། འབྲས་སྤུངས་སྒོ་
མང་གྲྭ་ཚང་དུ་གྲྭ་སར་ཞུགས། སྒོ་མང་མཁན་པོ་བསྐལ་བཟང་
དངོས་གྲུབ་ཡོངས་འཛིན་དུ་བསྟེན། ལོ་བརྒྱད་རིང་གཞུང་ཆེན་
རྣམས་ལ་གསན་བསམ་མཛད། འཇམ་བཞད་དཀོན་མཆོག་
འཇིགས་མེད་དབང་པོ། ཀློང་རྡོལ་བླ་མ་ངག་དབང་བློ་བཟང་
སོགས་མཁས་པ་མང་པོ་བསྟེན་ནས་མདོ་སྔགས་ཀྱི་དམ་ཆོས་མང་པོ་
གསན། དགུང་ལོ་སུམ་ཅུ་པ་ས་བྱ་ལོར་དབུས་ནས་རིམ་ཕེབས་ཀྱིས་
འབྲི་ཆུའི་ཁར་འབྱོར་སྐབས། གོང་མ་ཆེན་ལུང་གིས་གོར་ཥའི་སྡེ་
གཟར་འཁྲུན་གཅོད་བྱ་ཕྱིར། དབུས་སུ་ཕྱིར་ལོག་དགོས་པའི་དཀའ་
དང༌། སྦི་ལི་ཐུ་ནོ་མིན་ཧན་གྱི་ཆོ་ལོ། ཕྱག་མཛོད་ཛ་སག་ལ་ཏཱ་བླ་
མའི་གོ་གནས་བཅས་གནང་། དེ་ནས་དབུས་སུ་དེ་འཕྲལ་ཕྱིར་ལོག་
མཛད། བོད་ཀྱི་སྲིད་སྐྱོང་གི་གོ་གནས་བཞེས། དགུང་ལོ་སོ་གཅིག་
པ་ལྕགས་ཁྱི་ལོར་པེ་ཅིན་ཐམ་ཀ་བླ་མར་ཕེབས་དགོས་པའི་བཀའ་
དང་། བོད་ཀྱི་ལས་དོན་བྱེད་པོ་ཚེ་སྨོན་གླིང་ནོ་མིན་ཧན་ངག་
དབང་ཚུལ་ཁྲིམས་གཏོང་རྒྱུ་ཡིན་པའི་བཀའ་ཕེབས། དགུང་ལོ་སོ་
གཉིས་པ་ལྕགས་ཕག་ལོ་ཟླ་བ་དང་པོར་ལྷ་ས་ནས་ལྷོ་ལམ་བརྒྱུད། །
ཆབ་མདོ། ལྕགས་ཟམ་ཁ་སོགས་བརྒྱུད་དེ་མཚོ་སྔོན་གྱི་སྡེ་སྣེ་ཨལ་
ཐང་ཨོལ་བོ་ཞེས་པའི་སར་འབྱོར་སྐབས་སླར་ཡང་གོང་མ་ཆེན་ལུང་
གིས་བཀའ་ཕེབས་གསལ། བོད་དུ་ཚེ་སྨོན་གླིང་ནོ་མིན་ཧན་ངག་
• 595 •



དབང་ཚུལ་ཁྲིམས་སྐུ་མ་འཚོ་འདུག་པས། ཁྱོད་ཏཱ་ལའི་བླ་མའི་
རོགས་རམ་ལ་འགྲོ་དགོས་ཞེས་པ་ལྟར། འཕྲལ་དུ་ལྷ་སར་ལོག
ལོ་དེའི་ཟླ་བ་བརྒྱད་པར་ལྷ་ལྡན་དུ་འབྱོར། དགུང་ལོ་སོ་གསུམ་པ་
ཆུ་བྱི་ལོར། གོང་མའི་དམག་དཔུང་དང་བཅས་གཙང་ལྗོངས་སུ་
ཕེབས་ཏེ། གོར་ཥའི་བཙན་འཛུལ་དམག་ཕྱིར་བསྐྲད། དེ་དུས་ཁོང་
གི་ལས་དོན་གང་ཅིར་གོང་མའི་ཐུགས་ལ་བབས་པ་བྱུང་ནས། ཡེ་
ཤེས་ཡོངས་རྫོགས་བསམ་གཏན་མཁན་པོ་ཞེས་པའི་ཆོ་ལོ་བསྩལ། །
དགུང་ལོ་ལྔ་བཅུ་ང་གཅིག་པའི་བར་ལྔ་ཕྱིར་ལོ་ཉི་ཤུ་ཙམ་བོད་ཀྱི་་་་
སྲིད་སྐྱོང་མཛད། ལྷ་སར་དབུས་གཙང་ཀུན་བདེ་གླིང་ཞེས་པའི་
གདན་ས་གསར་དུ་བསྐྲུན། ཏཱ་ལའི་བླ་མའི་སྐུ་རབས་དགུ་པ་ལུང་
རྟོགས་རྒྱ་མཚོ་ངོས་འཛིན་སོགས་ལས་དོན་གལ་ཆེ་མང་པོ་མཛད་དེ་
རབ་བྱུང་བཅུ་བཞི་པའི་ལྕགས་ཕོ་རྟའི་ལོའི་（༡༨ ༡༠） དགུན་ཁར་
གདན་ས་ཀུན་བདེ་གླིང་དུ་སྐུའི་བཀོད་པ་བསྡུས་སོ།།
སེར་སྟོད་མཁན་པོ་བློ་བཟང་འཕྲིན་ལས་རྣམ་རྒྱལ་གྱིས་ཆུ་
སྤྲེལ་ལོ་（༡༨ ༡༢）ལ་བསྒྲིགས་པའི་རྣམ་ཐར་ལྟར་ན་གསུང་འབུམ་
པོད་གཉིས་ཡོད་པར་བཤད་ཀྱང་མི་རིགས་དཔེ་མཛོད་ཁང་དུ་པོད་
གཅིག་ལས་བཞུགས་མེད་དོ།
• 596 •



གུང་ཐང་བསྟན་པའི་སྒྲོན་མེའི་རྣམ་
ཐར་མདོར་བསྡུས།
བླ་བྲང་བཀྲ་ཤིས་འཁྱིལ་གྱི་གདན་རབས་ཉེར་གཅིག་པ་་་
གུང་ཐང་བསྟན་པའི་སྒྲོན་མེ་ནི། མདོ་སྨད་ཤར་ལྷོའི་ཕྱོགས་ཀྱི་
མཛོད་དགེའི་སྨད་དུ། ཡབ་ལྕགས་པོ་བྱམས་དང་ཡུམ་བོ་ཅོག་
གཉིས་ཀྱི་སྲས་སུ། རབ་བྱུང་བཅུ་གསུམ་པའི་ཆུ་ཕོ་རྟའི་ལོ་
（༡༧༦༢）ལ་འཁྲུངས། དགུང་ལོ་བདུན་པར་ཁྲི་ཆེན་དགེ་འདུན་
ཕུན་ཚོགས་ཀྱི་སྐྱེ་ཕྲེང་དུ་ངོས་འཛིན་ནས་བླ་བྲང་བཀྲ་ཤིས་འཁྱིལ་དུ་
གདན་དྲངས། འཇམ་དབྱངས་བཞད་པས་དགེ་ཚུལ་གྱི་སྡོམ་པ་
གནང་། མཚན་དཀོན་མཆོག་བསྟན་པའི་སྒྲོན་མེ་བསྩལ། རྡོ་རམས་
པ་བློ་བཟང་རིན་ཆེན་ཀློག་གི་སློབ་དཔོན་དུ་བསྟེན། འབྲི་ཀློག་སྦྱོར་
སྡེབ་མྱུར་དུ་མཐར་ཕྱིན། དེ་ནས་ལོ་བཅུའི་རིང་བླ་བྲང་དུ་རིག་
གནས་སྤྱི་ལ་གསན་སྦྱོང་མཛད་དེ་ཡོན་ཏན་གྱི་གཞི་ལེགས་པར་་་་་
བཏིང་། དགུང་ལོ་བཅུ་བདུན་པར་དབུས་སུ་ཕེབས། འབྲས་སྤུངས་
སྒོ་མང་གྲྭ་ཚང་དུ་ཞུགས། དགུང་ལོ་ཉེར་གཅིག་པར་རྒྱལ་བ་བློ་
• 597 •



བཟང་འཇམ་དཔལ་རྒྱ་མཚོའི་མདུན་ནས་བསྙེན་རྫོགས་ཀྱི་སྡོམ་པ་་་
མནོས། དགུང་ལོ་ཉེར་གཉིས་པར་ལྷ་རམས་པའི་མཚན་བཏགས་
བཞེས། དགུང་ལོ་ཉེར་ལྔ་པར་གསན་སྦྱོང་མཐར་སོན་ཅིང་དབུས་
གཙང་ཡོངས་སུ་མཁས་པའི་གྲགས་པས་ཁྱབ། འཇམ་དབྱངས་
བཞད་པའི་ཞལ་བསྒོས་ལྟར་བླ་བྲང་དུ་ཕྱིར་ཕེབས། དགུང་ལོ་སོ་
གཅིག་པར་བླ་བྲང་བཀྲ་ཤིས་འཁྱིལ་གྱི་གདན་ཁྲིར་ཕེབས། མདོ་
སྨད་ཀྱི་དགེ་ལྡན་ཆོས་གྲྭ་ཆེན་པོ་ཡོངས་ལ་མཁས་ཚུལ་གསུམ་གྱི་བྱ་་
བས་དུས་འདའ་བར་མཛད། ཚེ་མཇུག་ཏུ་ཟུར་ཞུགས་ཀྱང་ལོ་
འགའ་བཞུགས་ཏེ། དགུང་ལོ་དྲུག་ཅུ་རེ་གཉིས་པ་རབ་བྱུང་བཅུ་
བཞི་པའི་ཆུ་ལུག་ལོ་(༡༨༢༣）ལ་སྐུ་གཤེགས་སོ།།
ཁོང་གི་གསུང་བླ་བྲང་དགོན་པའི་དཔེ་ཆ་སྤྱིའི་དཀར་ཆག་
ཏུ་ཀ་ནས་ནའི་བར་པོད་བཅུ་གཉིས་འཁོད་ཀྱང་། མི་རིགས་དཔེ་
མཛོད་ཁང་དུ་ཀ་ནས་དའི་བར་པོད་བཅུ་གཅིག་ལས་མ་མཆིས།
ཁོང་གི་གསུང་ནི་མདོ་སྔགས་ཀྱི་གཞུང་ཙམ་མ་ཟད། སྒྲ་དང་བཟོ།
སྙན་ངག་དང་སྨན་རྩིས་སོགས་ཐུན་མོང་རིག་གནས་སྐོར་ཕུན་སུམ་་
ཚོགས་པའི་བསྟན་བཅོས་ཧ་ཅང་མང་། དཔེར་ན་ཆུ་ཤིང་བསྟན་
བཅོས་དང་། ཉམས་མྱོང་རྒན་པོའི་འབེལ་གཏམ་བཅས་ནི་རྒྱལ་
ཁབ་ཕྱི་ནང་ཀུན་ཏུ་ཁྱབ་ཅིང་། ཚང་མས་སྙན་ངག་གི་པད་དཀར་
འདབ་མ་སྟོང་ལྡན་ཞིག་ཏུ་བརྩིས་ནས་བསྟོད་བསྔགས་ལན་བརྒྱར་་་་
• 598 •



བྱེད། མདོར་ན་ཁོང་གི་གསུང་ནི་དེང་སང་སྦྱོང་དགོས་པ་ཧ་ཅང་
མང་ངོ༌།།
རྒྱལ་མཁན་པོ་གྲགས་པ་རྒྱལ་མཚན་གྱི་
རྣམ་ཐར་མདོར་བསྡུས།
ཆོས་འཁོར་རྒྱལ་གྱི་མཁན་པོ་གྲགས་པ་རྒྱལ་མཚན་ནི།
མདོ་སྨད་ལྷོ་རྒྱུད་ཀྱི་ས་ཆར་འབོར་ཞེས་པའི་གྲོང་སྡེ་རུ། , ཡབ་ཡུམ་
སྐྱབས་དང་ཡུམ་ལྷ་མོ་མཚོ་གཉིས་ཀྱི་སྲས་སུ་རབ་བྱུང་བཅུ་གསུམ་་
པའི་ཆུ་ཕོ་རྟའི་ལོ་ (༡༧༦༢）ལ་འཁྲུངས། དགུང་གྲངས་བདུན་
པར་ཕེབས་པ་ན། དགེ་སློང་ཚུལ་ཁྲིམས་རྒྱ་མཚོའི་དྲུང་དུ་ཀ་མད་
སྦྱོར་ཀློག་བཅས་སྦྱངས། དགུང་ལོ་བཅུ་གཅིག་པར་སེ་ར་དགེ་
བཤེས་བློ་བཟང་ཆོས་འཕེལ་མདུན་རབ་ཏུ་བྱུང་། མཚན་བློ་བཟང་
དོན་གྲུབ་ཅེས་གསོལ། དགུང་ལོ་བཅུ་གཉིས་པར་བླ་བྲང་བཀྲ་ཤིས་
འཁྱིལ་དུ་ཕེབས། གུང་ཐང་རིན་པོ་ཆེ་དང་ལྷན་ཅིག་ཆོས་གྲྭར་
ཞུགས། དགུང་ལོ་བཅུ་དྲུག་པར་རྗེ་བསོད་ནམས་དབང་རྒྱལ་མདུན་
ནས་དགེ་ཚུལ་གྱི་སྡོམ་པ་བླངས། སྐབས་དེར་འཇམ་བཞད་དཀོན་
• 599 •



མཆོག་འཇིགས་མེད་དབང་པོས་ཁོང་སྒོ་མང་བླ་མ་སངས་རྒྱས་རྡོ་་་་
རྗེའི་ཡང་སྲིད་དུ་ངོས་འཛིན་མཛད་དེ་ཁྲིར་བཀོད། ལྷ་ཞིས་དཀའ་
བཅུ་པ་དང་ཁ་གྱ་དར་རྒྱས་གཉིས་སློབ་དཔོན་དུ་བསྟེན། གཞུང་
པོད་ཡོངས་ལ་གོ་རིམ་ལྡན་པར་གསན་སྦྱོང་མཛད། དགུང་ལོ་ཉེར་
གཅིག་པར་རྗེ་འཇམ་བཞད་མདུན་ནས་དགེ་སློང་གི་སྡོམ་པ་བླངས།
མཚན་གྲགས་པ་རྒྱལ་མཚན་ཞེས་བཏགས། དགེ་བཤེས་བློ་བཟང་
འཇིགས་མེད་མདུན་སྙན་ངག་སྦྱངས། དགུང་ལོ་ཉེར་གཉིས་པ་ཆུ་
མོ་ཡོས་ཀྱི་ལོའི་ཟླ་བ་དྲུག་པའི་ཚེས་དྲུག་ལ་དབུས་སུ་ཕེབས་ནས་ཟླ་
བ་དགུ་པར་ལྷ་ལྡན་དུ་འབྱོར། གཙུག་ལག་ཁང་དང་དགོན་གནས་
ཡོངས་ལ་གནས་མཇལ་ཕེབས་ཤིང་ཁྱད་པར་རྩེ་པོ་ཏ་ལར་ཏཱ་ལའི་་་
བརྒྱད་པ་འཇམ་དཔལ་རྒྱ་མཚོ་མཇལ། དེ་ནས་འབྲས་སྒོ་མང་གྲྭ་
ཚང་དུ་གྲྭ་སར་ཞུགས། ཧོར་སྐལ་བཟང་དོན་གྲུབ་དང་གུང་ཐང་
རིན་པོ་ཆེ་གཉིས་དགེ་རྒན་དུ་བསྟེན། དགུང་ལོ་ཉེར་ལྔ་པར་འཇམ་
དབྱངས་བཞད་པ་དབུས་སུ་ཕེབས་པ་དང་ལྷན་དུ། དགའ་ལྡན་
དགོན་སོགས་མཇལ་བ་བརྒྱུད་གཙང་དུ་ཕེབས། བཀྲ་ཤིས་ལྷུན་པོར་
པཎ་ཆེན་བློ་བཟང་དཔལ་ལྡན་བསྟན་པའི་ཉི་མ་མཇལ། དེ་ནས་
སླར་འབྲས་སྒོ་མང་དུ་ཚུར་ལོག་སྟེ་སློབ་གཉེར་མཛད། སྐབས་དེར་
འཇམ་དབྱངས་བཞད་པས་ཁོང་རྒྱལ་གྱི་གདན་སར་བསྐོ་བཞག་གི་་་
བཀའ་གནང་བའི་རྐྱེན་གྱིས། སྡེ་པ་གཞུང་ནས་བཀའ་བྱུང་བར་
• 600 •



བརྟེན། ཆོས་འཁོར་རྒྱལ་གྱི་གདན་ཁྲིར་ཕེབས། དེར་ཡུན་རིང་མ་
འགོར་བར་འོལ་ཁ་སོགས་བརྒྱུད་དེ་སྒོ་མང་དུ་ཚུར་ལོག གཞུང་
པོད་ལྔ་ལ་སྦྱངས་པ་མཐར་ཕྱིན་མཛད། སྒོ་མང་གྲྭ་ཚང་གི་ཚོགས་
དབུས་སུ་གཞུང་པོད་ལྔའི་དམ་བཅའ་བཞག ཁྱད་པར་སྨོན་ལམ་
ཆེན་མོར་གདན་ས་གསུམ་གྱི་དགེ་བའི་བཤེས་གཉེན་སུམ་སྟོང་ལྷག་་་
གིས་གཙོས་དགེ་འདུན་ཁྲི་ཕྲག་ཟུང་བརྒལ་བའི་དབུས་སུ་དམ་པའི་་
ཆོས་ཀྱི་འབེལ་གཏམ་སེང་གེའི་ང་རོ་བསྒྲགས། ལོག་སྨྲ་ཝ་སྐྱེས་
ཚོགས་དག་མིང་མེད་དུ་བཅོམ། སྡེ་པ་གཞུང་ནས་དམ་བཅའ་ཨང་
དང་པོ་ཐོབ་པའི་རྟགས་མཚོན་ན་བཟའ་སོགས་སྲོལ་ལྟར་གནང་་་་་་
བར་མ་ཚད་དགེ་བཤེས་ལྷ་རམས་པའི་མཚན་སྙན་ཕུལ། དགུང་ལོ་
ཉེར་བདུན་པ་ས་ཕོ་སྤྲེལ་གྱི་ལོར། འཇམ་བཞད་འཇིགས་མེད་
དབང་པོས་མགྲོན་གཉེན་རབ་འབྱམས་པ་བློ་བཟང་ཚུ་ཁྲིམས་ངོ་་་་
གཡོག་ཁོང་གདན་འདྲེན་དུ་དབུས་སུ་མངགས་པ་དང་ལྷན་ཅིག་་་་་
བྱང་ལམ་བརྒྱུད་དེ་ཟླ་བ་བརྒྱད་པར་བླ་བྲང་དུ་འབྱོར། ཆིབས་བསུ་
སེར་སྦྲེང་དང་བཅས་བཀྲ་ཤིས་འཁྱིལ་དུ་བསུས། འཇམ་དབྱངས་
བཞད་པས་ཁོང་བླ་བྲང་མཁན་པོར་བསྐོས། འཆད་རྩོད་རྩོམ་གསུམ་
གྱི་བྱ་བ་དང་དགོན་པར་རྟེན་གསར་བཞེངས། དགེ་འདུན་པར་
མང་འགྱེད་སོགས་ལེགས་པར་བསྒྲུབས། དགུང་ལོ་སུམ་བཅུ་བཞེས་
པ་ལྕགས་མོ་ཕག་གི་ལོར་རྗེ་འཇིགས་མེད་དབང་པོས་རང་ཉིད་ཀྱི་་་
• 601 •



རྒྱུན་དུ་སྤྱོད་རྒྱུའི་ཐུབ་སྐུ་གསེར་ཟངས་མ་དང༌། ལྷུང་གཟེད། ཆུ་
ཚགས། ལས་ཆོག་གི་དཔེ་ཆ་རྣམས་ཁོང་ལ་གནང་ཞིང་། དེ་
མཚུངས་སུ་ངེད་མེད་དུས་གཞུང་དོན་ཆེ་ཕྲ་ཚང་མར་ངེད་སྒུག་སྡོད་
མི་དགོས་པར་མཁན་པོ་ཞབས་དྲུང་ལ་ཞུས་ནས་ཐག་བཅད་ན་ཆོག་
ཅེས་དྲིལ་བསྒྲགས། དེ་ནས་བཟུང་བཀྲ་ཤིས་འཁྱིལ་གྱི་ཆོས་དང་
འཇིག་རྟེན་གྱི་བྱ་བ་ཡོངས་ཀྱི་འགན་འཁུར་བཞེས། ལོ་དེའི་ཟླ་བ་
བཅུ་པར་ཁོང་རྒན་གྱའི་ཕྱོགས་སུ་འབུལ་སྡུད་ལ་ཕེབས་པའི་ལམ་་་
བར་འཇམ་བཞད་གཤེགས་པའི་གཏམ་ངན་གསན། ཚེས་ཉེར་དགུ་
ལ་བླ་བྲང་དུ་རྗེའི་སྐུ་གདུང་མཇལ། དགུང་ལོ་སོ་གསུམ་པར་བླ་བྲང་
གཟིམ་ཁང་གསར་འདེབས་ཀྱི་དབུ་བཙུགས། འབུལ་སྡུད་ཆེད་མཚོ་
སྔོན་པོར་ཕེབས། ལོ་གཉིས་ཙམ་འགོར། དེ་ནས་བླ་བྲང་དུ་ཕྱིར་
ཕེབས་པའི་ལོ་གཉིས་པར། བྱམས་སྐུ་ལྷ་ཁང་དང་བཅས་པ་ལེགས་
པར་གྲུབ་སྟེ་རབ་གནས་མཛད། དགུང་ལོ་བཞི་བཅུ་པར་བླ་བྲང་
ཚོགས་ཆེན་གྱི་གདན་ཁྲིར་ཕེབས། དགུང་ལོ་ཞེ་གསུམ་པར་ཁྲི་
འཛིན་དགོངས་པ་ཞུས་ཏེ་འཇམ་བཞད་ཡང་སྲིད་ཚོགས་དབུས་སུ་་་
གདན་དྲངས། ཕྱི་ལོ་ནས་བཟུང་དབེན་གནས་བཀྲ་ཤིས་དགེ་འཕེལ་
དུ་ཕེབས་ཏེ་སྐུ་མཚམས་བཅད། ལོ་ལྔ་དྲུག་ཙམ་གྱི་དུས་སུ་ལྷ་
འབངས་ཁ་གྱ་དང་། དངུལ་ར་སྡེ་ཚོ་གཉིས་ཀྱི་བར་འཁྲུག་རྩོད་
བྱུང་། སྐུ་མཚམས་གྲོལ་ནས་བར་སྡུམ་ལ་བྱོན། དེ་ནས་ཡང་ཚོགས་
• 602 •



ཆེན་གྱི་གདན་ཁྲིར་འཁོད། མདོར་ན་ཁོང་གི་སྐུ་ཚེ་ཧྲིལ་པོར་ཚོགས་
ཆེན་གདན་ཁྲིར་ལན་གསུམ་ཕེབས་ཏེ་ཆོས་སྲིད་ཀྱི་བྱ་བ་ལེགས་པར་
བསྒྲུབས། སྐུ་ཚེའི་འཇུག་ཏུ་སྒྲུབ་པ་ཉམས་ལེན་ཁོ་ནར་འབད་དེ་
དུས་འདའ་བར་མཛད། རབ་བྱུང་བཅུ་བཞི་པའི་མེ་ཕོ་སྤྲེའུའི་ལོ་
（༡༨ ༣༦)ཡས་མས་ཙམ་ལ་སྐུ་གཤེགས་པ་ཡིན་ནོ།།
ཁོང་གི་གསུང་རབ་ནི་（ཐུབ་པའི་མཛད་པ་བཅུ་གཉིས་མུ་
ཏིག་ཕྲེང་བ་》དང་《རྒྱན་དྲུག་མཆོག་གཉིས་ཀྱི་རྟོགས་བརྗོད་ལྷའི་་་
དཔག་བསམ་ལྗོན་པ་》སོགས་བསྟན་བཅོས་དགུ་བཅུ་གོ་ལྔ་ཙམ་་་་
མཆིས་པ་དེ་ཕྱོགས་གཅིག་ཏུ་བསྡུས་ཏེ་པོ་ཏི་དྲུག་བྱས་ནས་བླ་བྲང་་་་
བཀྲ་ཤིས་འཁྱིལ་དུ་ཤིང་པར་བརྐོས་ཡོད་ཅིང་། མི་རིགས་དཔེ་
མཛོད་ཁང་དུ་ཁོང་གི་གསུང་བླ་བྲང་པར་མ་པོད་དྲུག་པོ་ཆ་ཚང་་་་
བཞུགས་སོ།།
དབལ་མང་དཀོན་མཆོག་རྒྱལ་མཚན་
གྱི་རྣམ་ཐར་མདོར་བསྡུས།
མཁས་དབང་དབལ་མང་དཀོན་མཆོག་རྒྱལ་མཚན་ནི།
• 603 •



མདོ་སྨད་ཀྱི་སའི་ཆར། ཆོས་སྡེ་ཆེན་པོ་བཀྲ་ཤིས་འཁྱིལ་གྱི་ཉེ་འཁོར་
ལྷོ་ངོས་བསང་གཞུང་ཞེས་པར་རུས་ཚར་ཚ་ལས་སྐྱེས་པའི་ཡབ་་་་་
དབང་གྲགས་སྐྱབས་དང་། ཡུམ་པདེ་ཟ་ལྷ་མོ་གཉིས་ཀྱི་སྲས་སུ་རབ་
བྱུང་བཅུ་གསུམ་པའི་ཤིང་སྤྲེལ་（༡༧༦༤）ལོར་སྐུ་བལྟམས། ཡབ་
ཡུམ་གཉིས་ལ་སྲས་གསུམ་ཡོད་པའི་ཡ་གྱལ་ཆུང་ཤོས་དེ་ཡིན།
དགུང་ལོ་དྲུག་ཏུ་ སོན་སྐབས་ཀུན་མཁྱེན་བླ་མ་དཀོན་མཆོག་་་་་་
འཇིགས་མེད་དབང་པོའི་དྲུང་ནས་རབ་བྱུང་བསྒྲུབས། མཚན་
དཀོན་མཆོག་རྒྱལ་མཚན་ཞེས་པ་བསྩལ། རྩེ་གཞུང་དུ་དཔལ་མང་
སྐུ་གོང་མའི་ལྷ་གུར་དུ་གདན་དྲངས་ནས་ཁྲི་ལ་བཀོད། དགེ་སློང་
བསམ་གཏན་སེང་གེ་ཀློག་གི་སློབ་དཔོན་དུ་གདན་དྲངས། སློབ་
གཉེར་ལ་བརྩོན་པར་མཛད་པས་ཕྲལ་ཀློག་དང་། སྦྱར་ཀློག་གཉིས་
ཀ་མི་རིང་བར་ཐུགས་སུ་ཆུད། ཆོས་སྤྱོད་ཁག་རྣམས་ཐུགས་འཛིན་
གནང་། དགུང་ལོ་བཅུ་གཅིག་པར་ལྔ་མཆོད་ཀྱི་ཚོགས་དབུས་སུ་ས་
ལམ་སྐབས་གསུམ་མའི་ཞལ་འདོན་དབུ་བསྐུལ་དང༌། བསྔོ་བ་
བཅས་མཛད་སྐབས་གསུང་གདངས་ལེགས་ཤིང་། ཞུམ་པའི་རྣམ་
འགྱུར་སྤུ་ཙམ་མེད་པ་སོགས་ཀྱིས་ཐམས་ཅད་དད་གུས་ཚད་མེད་་་་་
སྐྱེས། སོག་ཡུལ་དུ་ཕེབས་ཏེ་ཟླ་ཤས་ཙམ་ནས་དགོན་པར་ཕྱིར་
ཕེབས། ཁྲི་རིན་པོ་ཆེ་ངག་དབང་འཕྲིན་ལས་ཀྱིས་དགེ་བཤེས་
འདུལ་བ་འཛིན་པ་རྡོ་རམས་པ་ཚུལ་ཁྲིམས་སེང་གེ་དགེ་རྒན་་་་་
• 604 •



བསྐོས། མཚན་ཉིད་ཀྱི་གཞུང་ལུགས་ལ་སློབ་གཉེར་གནང་སྟེ་མང་
ཇའི་ཚོགས་བར་དུ་བསྡུས་གྲྭ་ཤོག་ལྷེ་གཉིས་ཙམ་རེ་ཐུགས་འཛིན་་་་་
མཛད། དགུང་གྲངས་བཅུ་བཞིར་སོན་པའི་དཔྱིད་ཆོས་ཆེན་མོའི་
སྐབས་བྱ་བྲལ་ཚུལ་ཁྲིམས་ནག་པོ་ཞེས་དཔལ་ལྡན་བཀྲ་ཤིས་སྒོ་མང་
གི་རིག་པ་སྨྲ་བའི་ཡང་རྩེར་སོན་པ་དེ་ཉིད་དང་། ཐོས་བསམ་གླིང་
ཡོངས་རྫོགས་ཆོས་གྲྭར་ཚོགས་པའི་དབུས་སུ་དབུ་ཕར་རྣམ་འགྲེལ་་་
གསུམ་གྱི་དམ་བཅའ་བཞག ཀུན་མཁྱེན་རྡོ་རྗེ་འཆང་འཇིགས་
མེད་དབང་པོའི་དྲུང་ནས་མདོ་སྔགས་ཀྱི་དབང་ལུང་སོགས་མང་པོ་་
གསན། དགུང་ལོ་བཅུ་དྲུག་ཏུ་སོན་སྐབས་དགེ་རྒན་གྱི་བཀའ་ལྟར་
དྲང་ངེས་རྣམ་འབྱེད་ཀྱི་མཐའ་དཔྱོད་ཆེན་མོའི་རྒྱུགས་ཕུལ་བར་་་་་
དགྱེས་པའི་བཀའ་བསྩལ། ཧོར་ཚང་གསེར་ཁྲི་རིན་པོ་ཆེའི་དྲུང་
ནས་འཇམ་དཔལ་ཞལ་ལུང་གི་དམར་ཁྲིད་སོགས་དབང་ལུང་འགའ་
གསན། སྟོན་ཆོས་ཆེན་མོའི་སྐབས་ཇ་མར། རྩམ་པ་གང་རུང་རེ་
ཆད་པ་དང་། ལོ་གཏོར་སྙིང་པ་བརྡུངས་ཏེ་ཐུག་སྡོར་དུ་འདེབས་
དགོས་པ་སོགས་ཀྱི་སྐུ་མཉེལ་བའི་སྐབས་སུ། དགེ་བའི་བཤེས་
གཉེན་རིན་པོ་ཆེ་ནས་ལྟོགས་སྐོམ་ལ་སྐྱོན་མེད། སློབ་གཉེར་མ་ལྷོད་
པ་གྱིས། ཆོས་ལ་དཀའ་སྤྱད་བྱེད་དགོས་པ་ཡིན། སྔོན་དགོན་པ་
གསར་ཚུགས་ཀྱི་དུས་སུ་གྲྭ་པ་རྣམས་ས་ཕུག་དང་། གས་ཕུག་ཏུ་
བཞུགས་ནས་དཔེ་ཆ་འཛིན་སྐྱོར་དང་། ཚོགས་ཆོས་གྲྭ་འགྲིམས་པ་
• 605 •



དང་། འཚོ་བ་ངན་ངོན་ལ་བརྟེན་ནས་དཀའ་སྤྱད་མཛད་ཚུལ་
སོགས་གསན་པས་ཐུགས་ཡིད་ཕྲོགས་ཏེ་སློབ་གཉེར་དང་། ཚོགས་
ཆོས་གྲྭ་ཧུར་ ཐག་གིས་འགྲིམ་པར་སྤྲོ་སྣང་ཤིན་ཏུ་འཕེལ་བར་་་་་
མཛད། དཔེ་མཚམས་ལ་བཞུགས་ནས་གྲུབ་མཐའ་ཆེན་མོ་ཉིན་རེར་
ཤོག་ལྷེ་ལྔ་རེ་ཕལ་ཆེར་ཆད་མེད་ཐུགས་སུ་འཛིན། ཀུན་མཁྱེན་བླ་མ་
མཆོག་གི་དྲུང་ནས་བསྙེན་རྫོགས་ཀྱི་སྡོམ་པ་མནོས། རྗེ་བླ་མ་
འཇིགས་མེད་རིག་པའི་སེང་གེ་དང་། འཇམ་དབྱངས་བླ་མ་བསོད་
ནམས་དར་རྒྱས་སོགས་ཀྱི་མདུན་ནས་ཆོས་བཀའ་མང་པོ་གསན། །
དུས་ཚོད་སྟོང་ཟད་དུ་མི་བཏང་བར་དམ་ཆོས་ལ་བརྩོན་པར་་་་་
མཛད། གཞུང་ལུགས་ཁག་ཐུགས་ལ་བཏགས་ཏེ་དགུན་ཆོས་སྐབས་
དགེ་འདུན་རྣམས་ལ་ཇ་ཐུག་ཉིན་འཁྱོངས་དང་། འགྱེད་བཅས་
བསྩལ་ནས་སྨོན་ལམ་རབ་འབྱམས་པའི་མིང་བཏགས་ཀྱི་དམ་བཅའ་
བཞག མཁས་དབང་དགེ་བཤེས་རྣམས་དང་བགྲོ་གླེང་ལེགས་
པར་མཛད། དེ་ནས་འཇམ་དབྱངས་བླ་མ་དཱི་བམ་མཚན་ཅན་གྱི་
མདུན་ནས་སྙན་ངག་དང་། མངོན་རྟོགས་རྒྱན། མདོ་སྡེ་རྒྱན་
སོགས་ཀྱི་བཤད་པ་དང་། དེ་མིན་དབང་ལུང་རྗེས་གནང་མང་པོ་
གསན་པ་མ་ཟད། རྗེ་དེ་ཉིད་ཀྱི་གསུང་རྩོམ་དུ་མའི་དྲུང་ཡིག་གི་
ཞབས་ཞུ་ཡང་མཛད། གླང་ལོའི་ཟླ་བ་དང་པོའི་ནང་རྡོ་རམས་པའི་
དམ་བཅའ་འཇོག་རྒྱུའི་ཐུགས་ཐག་བཅད་ཀྱང་། དཔོན་ཇུན་དབང་
• 606 •



དར་རྒྱས་ནས་རྒྱུད་པ་བླ་མ་བསྐོ་གཞག་མཛད་པར་དགོངས་ཞུ་་་་
གནང་ཡང་ཐབས་མ་རྙེད་པར་བརྟེན་རྒྱུད་ཁྲིར་ཁྲི་འདོན་མཛད། །
སྔར་སྲོལ་ལྟར་ལོ་བདུན་གྱི་རིང་རྒྱུད་པ་བླ་མའི་འཁུར་བཟུང་སྟེ་དེ་་་
ནས་སྒྲུབ་པ་སྙིང་པོ་བྱེད་རྒྱུ་དཀའ་ནའང་བཟོད་བདེའི་ཆེད་དུ་དཔེ་
ཀློག་དང་། ཁ་འདོན་རེ་བྱེད་ཐུབ་ན་སྙམ་པའི་ཐུགས་འདུན་ཡོད་
ནའང་། ཀུན་མཁྱེན་རིན་པོ་ཆེའི་ཡང་སྲིད་རྩད་གཅོད་བྱེད་པའི་མི་
སྣར་ཕེབས་དགོས་བྱུང་གཤིས། རྗེ་གང་ཉིད་ཐག་རིང་དུ་ཕེབས་
རྒྱུར་རྒྱུད་གྲྭ་བགྲེས་གཞོན་ཚང་མ་ཐུགས་སྐྱོ་ཞིང་སླར་དབུས་ནས་་་་་
ཕྱིར་འཁོར་རྗེས་རྒྱུད་ཁྲིར་བཞུགས་དགོས་གསོལ་ཡང་བབ་འབྲེལ་མ་
ཆེ་བས་ཞལ་གྱི་མ་བཞེས་པར་མེ་སྦྲུལ་ལོར་དབུས་སུ་ཆིབས་ཞལ་་་་་
བསྒྱུར་ལྷ་སར་ཞབས་བཏེག་ ཀུན་མཁྱེན་འཇམ་དབྱངས་
བཞད་པ་རིན་པོ་ཆེའི་ཡང་སྲིད་རྩད་གཅོད་ཀྱི་བཞེད་པ་བསྐངས་ཏེ་
དགའ་ལྡན་དང༌། ཡེར་པ་སོགས་ལ་གནས་གཟིགས་མཛད། སྐབས་
དེར་རྒྱུད་སྨད་མཁན་པོ་བློ་བཟང་མཐུ་སྟོབས་ཀྱིས་སྔ་སོར་དགའ་་་་
ལྡན་གསེར་ཁྲི་འདི་རང་རེ་སྒོ་མང་པས་བདག་ཐོབ་བྱས་ནས་བསྡད་
པ་ལྟ་བུ་ཞིག་རེད། ཁྱེད་ཉིད་སྐུ་ན་གཞོན། མཁྱེན་རབ་གང་ཐད་
ནས་འགྲན་ཟླ་མེད་པས། རྒྱུད་སྨད་ལ་བཞུགས་གདིང་ཞིག་བརྒྱབ་
ན་དེ་ནས་ཅི་བྱེད་ལས་སླ་ཞེས་དངོས་བརྒྱུད་ཅི་རིགས་ནས་ཞུས་པ་་་
དང་། དེ་མོ་ནོ་མིན་ཧན་ནས་བསྟན་རྒྱས་གླིང་གི་རྡོ་རྗེ་སློབ་དཔོན་
• 607 •



ལ་བཞུགས་དགོས་སོགས་ཀྱི་རེ་འདུན་ཞུས་ནའང་ཞལ་གྱི་མ་བཞེས་་
པར་ས་རྟ་ལོར་ལྷ་ས་ནས་སྒར་བཏེག བྱང་རྭ་སྒྲེང་སོགས་
བརྒྱུད་རང་གི་གདན་སར་ཕེབས་ཏེ་བཀྲ་ཤིས་འཁྱིལ་གྱི་གདན་་་་་
རབས་གསར་རྩོམ་མཛད། མཛོད་དགེར་དགོན་པ་གསར་འདེབས་
ཀྱི་རྡོ་རྗེ་སློབ་དཔོན་དུ་བྱོན། རྒྱུད་གྲྭ་གསར་དུ་བཙུགས་ཏེ་དབུ་ཆོས་
གཉིས་ལ་གང་ཅིའི་དོ་དམ་བྱེད་སྒོ་ཁག་བཀའ་ཁྱབ་གནང་སྟེ་གདན་
སར་ཕེབས། ཤིང་བྱི་ལོར་བཀྲ་ཤིས་འཁྱིལ་ཚོགས་ཆེན་གྱི་ཁྲི་ལ་
དབང་བསྐུར་ཞིང་འདུས་པ་རྒྱ་མཚོའི་གཙུག་རྒྱན་དུ་གྱུར་ཏེ་མཁྱེན་
རབ་ཀྱི་རྩལ་སོགས་གང་ཅིའི་ངོས་ནས་དྲེགས་ལྡན་ཟིལ་གྱིས་གནོན་
ཅིང་། འདུན་ལྡན་པའི་ཡིད་ཀྱི་བདུད་རྩི་ཁོ་ནར་གྱུར། རྗེ་ཉིད་ཁྲིར་
འཁོད་པ་ནས་གཞི་གསུམ་ཆག་མེད་ཀྱི་སྲོལ་བཏོད། ཤིང་གླང་སྨོན་
ལམ་སྐབས་མཆོད་རྟེན་མཐོང་གྲོལ་ཆེན་མོ་བཞེངས་གྲུབ་པའི་དགའ་
སྟོན་མཛད། མེ་ཡོས་ལོར་དམ་ཅན་ཆོས་ཀྱི་རྒྱལ་པོ་ལ་བསྟོད་པ་སྙན་
པའི་དྲི་བཞོན་བརྩམས་པར་མཛད། འདུ་ཁང་ཆེན་མོའི་ནུབ་
གཟིགས་སུ་བཀའ་གདམས་ལྷ་ཁང་གསར་བསྐྲུན་ཐོག ནང་རྟེན་
མཉམ་མེད་ཇོ་བོ་ཆེན་པོ། སློབ་མ་ཁུ་རྔོག་འབྲོམ་དང་། བཀའ་
གདམས་མཆོད་རྟེན་ཆ་གཅིག་བཅས་གསེར་ཟངས་ཀྱི་སྐུ་བརྙན་སུམ་
ཅུ་ལྷག་ཙམ་དང་། མཆོད་ཆས་སྣ་ཚོགས་གསར་བཞེངས་མཛད།
ཀུན་སྤངས་ཆེན་མོ་མཛོད་དགེ་བློ་བཟང་དཀོན་མཆོག་གི་དྲུང་ནས་་
• 608 •



ལམ་རིམ་ཆེན་མོའི་བཤད་ལུང་སོགས་གསན་པ་དང་། ཕར་ཡང་
བཞེད་ཆོས་དུ་མ་འཕུལ། དེ་ནས་འཛོད་དགེ་དགོན་གསར་བསྟན་
འཕེལ་གླིང་དང་། སྒར་གསར་རབ་རྒྱས་གླིང་། ཁང་ཐོག་དར་རྒྱས་
གླིང་སྨད། ཁྱ་དགེ་ལེགས་བཤད་གླིང་། དགའ་ལྡན་བསམ་གྲུབ་
གླིང་། སྨན་ལུང་དགོན་སོགས་དགོན་སྡེ་དུ་མར་ཞབས་ཀྱིས་
བཅགས་ནས་བཤད་སྒྲུབ་འཆད་ཉན་གོང་དུ་སྤེལ་བས་མཚོན། །
སྒྲིགས་ལམ་ཀུན་སྤྱོད་གང་ཅིར་ཆོས་བྱེད་དགེ་འདུན་པའི་མཚན་་་་་
དོན་མཚུངས་པར་བྱེད་དགོས་པའི་བཅའ་ཡིག་འགའ་ཞིག་བསྩལ།
དགུང་ལོ་དྲུག་ཅུ་རེ་གཅིག་ ཏུ་ སོན་སྐབས་ལོ་མཚམས་ཤིག་ཏུ་་་་
བཞུགས་ཐོག་ཐུན་མཚམས་སུ་《རྒྱུད་སྡེ་བཞིའི་སྤྱི་དོན་མཚན་སྔགས་
ལ་འཇུག་པའི་སྒོ་》ཞེས་བྱ་བའི་རྩོམ་འཕྲོ་འཇུག་གྲུབ་པར་མཛད།
དགོན་གསར་བསྟན་འཕེལ་གླིང་གི་སློབ་དཔོན་དགོངས་ཞུ་གནང་སྟེ་
འཇམ་དབྱངས་རིན་པོ་ཆེའི་རྣམ་ཐར་པར་བརྐོས་སྔོན་གྲུབ་ལ་་་་་་
བསྐྱར་དུ་འབྲི་བསྣན་གང་འོས་མཛད་དེ་སླར་ཡར་《རྣམ་ཐར་དད་
པའི་པདྨོ་བཞད་པའི་ཉིན་བྱེད་》ཅེས་པ་དང་། མདོ་སྔགས་ལམ་
རིམ་ཐམས་ཅད་ལ་མཁོ་བའི་སེམས་སེམས་བྱུང་གི་རྣམ་གཞག་རང་་
རྒྱུད་གསལ་བའི་མེ་ལོང་བཅས་གསར་རྩོམ་མཛད། དེ་ནས་བདེ་
ཐང་གི་རྒྱུད་པ་གྲྭ་ཚང་དུ་ཕེབས་ཏེ་བྱམས་ཁང་དུ་ཇོ་བོའི་སྣང་་་་་
བརྙན་བཞེངས་རྒྱུ་དང་། འདུ་ཁང་གསར་བཞེངས་ཀྱིས་རྒྱ་བསྐྱེད་
• 609 •



རྒྱུ། སྨོན་ལམ་གསར་དུ་ཚུགས་རྒྱུ་བཅས་སྔར་ཡང་ཡང་བཤད་པ་
བཞིན་སེམས་འཇགས་དགོས་ལུགས་ཞལ་ཆེམས་ལྟ་བུའི་བསླབ་བྱ་་་
ལྷུག་པར་བསྩལ། དགུང་ལོ་དགུ་བཅུར་ཉེ་སྐབས་སུའང་དགོན་སྡེ་
ཡས་མས་རྣམས་སུ་ཞབས་ཀྱིས་བཅགས་ནས་སྐུ་གསུང་ཐུགས་རྟེན་
གསར་བཞེངས་དང་། སྐྱེ་བོ་སེར་སྐྱ་གྲངས་ལས་འདས་པར་ཆོས་
སྦྱིན་བསྩལ་བ་སོགས་རྣམ་དཀར་གྱི་མཛད་བཟང་ལ་སྐུ་ན་ཤིན་ཏུ་་་
མཐོ་ཡང་ཐུགས་མཉེལ་བའི་རྣམ་པ་ཙམ་ཡང་མི་བཞེས་ཤིང་།
མཚན་ཉིད་ཀྱི་གཞུང་ལུགས་བཀའ་པོད་ལྔའི་ཚིག་དོན་གང་ལའང་་་་
གཞན་འདྲིང་མི་འཇོག་པའི་གདེངས་ཐོབ། སྔགས་ཕྱོགས་རྒྱུད་སྡེ་
བཞི་གསན་སྦྱོང་ཕུ་ཐག་ཆོད་པ་དང་། ཞར་བྱུང་སྒྲ་སྙན་ངག
རྩིས་དཀར་ནག སྡེབ་སྦྱོར། མངོན་བརྗོད་སོགས་ཀྱང་ཐུགས་
གཉེར་མཛད་དེ་འཆད་རྩོད་རྩོམ་གསུམ་གང་ཅིར་ཀུན་གྱིས་སྔགས་་་་
པར་འོས་པའི་མཁས་པའི་དབང་པོར་གྱུར།
རབ་བྱུང་བཅུ་བཞི་པའི་ཆུ་གླང་（༡༨༥༣）ལོ་དགུང་ལོ་་་
དགུ་བཅུར་སོན་སྐབས་སྐུ་ཡི་བཀོད་པ་ཆོས་དབྱིངས་སུ་བསྡུས་སོ།།
གསུང་ནི། གདན་རབས་དང་། རྣམ་ཐར། བཅའ་ཡིག ་
བསྟོད་ཚོགས་དང་། ཆབ་ཤོག་སྐོར་པོ་ཏི་ཀ་པ་ནས་ད་པ་དང་ཧཱུྃ་པ་
བཅས་མི་རིགས་དཔེ་མཛོད་ཁང་དུ་པོ་ཏི་བཅུ་གཉིས་བཞུགས་སོ།།
• 610 •



འབྲོང་རྩེ་བློ་བཟང་ཚུལ་ཁྲིམས་ཀྱི་
རྣམ་ཐར་མདོར་བསྡུས།
འབྲོང་རྩེ་བློ་བཟང་ཚུལ་ཁྲིམས་ནི། དབུས་གཙང་ཆོས་ཀྱི་
ཆོལ་ཁ་ལས། གཙང་གཡས་རུ་ཉང་སྟོད་འབྲོང་དཀར་རྩེ་ཡི་ཡན་
ལག་གྲམ་བུ་ཞེས་བྱ་བར། ཡབ་དཔའ་བརྟན་སྲིད་ཆོད་དང་། ཡུམ་
མཆོག་སྐྱིད་གཉིས་ཀྱི་སྲས་སུ་རབ་བྱུང་བཅུ་གསུམ་པའི་ས་གླང་ལོ་་་
（ ༡༧༦༩)ལ་སྐུ་བལྟམས། །
གཉིས་པ་བསྟན་པ་ལ་ཞུགས་ཏེ་ཐོས་པ་བཙལ་བའི་ཚུལ་་་
ནི། ཡབ་ཡུམ་གྱིས་བསྐྱེད་བསྲིངས་ཏེ་དགུང་གྲངས་བཅུར་ཕེབས་
པར་འབྲོང་རྩེ་ཆོས་སྡེའི་མཁན་པོ་རིན་ཆེན་མདུན་རབ་ཏུ་བྱུང་།
མཚན་བློ་བཟང་ཚུལ་ཁྲིམས་གསོལ། ཀློག་སློབ་ཅིང་མི་རིང་བར་
ཆོས་སྤྱོད་ཀྱི་རིམ་པ་རྣམས་ཐུགས་ཆུད་མཛད། དེ་ནས་ཆོས་སྡེ་ཆེན་
པོ་བཀྲ་ཤིས་ལྷུན་པོར་ཕེབས། ཚོགས་ཆེན་གྱི་དུང་བརྡ་བཏང་བ་
དང་དུས་མཚུངས་པས་རྟེན་འབྲེལ་ལེགས་པར་འགྲིག གྲྭ་ཚང་
ཐོས་བསམ་གླིང་དུ་བཞུགས། མཁན་ཆེན་བློ་བཟང་བཀྲ་ཤིས་ཀྱི་
• 611 •



དྲུང་དུ་དགེ་ཚུལ་གྱི་སྡོམ་པ་བཞེས།
པཎ་ཆེན་དཔལ་ལྡན་ཡེ་ཤེས་ཀྱི་མདུན་ནས་ཆོས་ཀྱི་དགའ་
སྟོན་ལ་ཐོག་མར་ལོངས་སུ་སྤྱད། ཆོས་གྲྭ་ལ་རིག་པའི་སྒོ་འབྱེད་
བསྡུས་གཞུང་ནས་བཟུང་ཕར་ཕྱིན་དབུ་ཚད་འདུལ་མཛོད་དང་་་་་་
བཅས་གཞུང་བཀའ་པོད་ལྔ་ལ་ཚིག་འཕྲི་ཙམ་མིན་པར་གཞུང་གི་་་་
དགོངས་དོན་ཇི་བཞིན་རྟོགས་པའི་ཆེད་དུ། ཉིན་མཚན་ཁོར་ཡུག་
ཏུ་འབད་བརྩོན་གནང་། སྐབས་དེར་ནང་གི་དགེ་རྒན་བཀའ་
བཙན་པ་དང་། ཕྱི་མི་ལས་སྣེ་དབང་བཙན་ཞིང་གཏུམ་པ་སོགས་
ཀྱིས་ཉིན་མཚན་མེད་པར་བདེ་བའི་གོ་སྐབས་དང་བྲལ། ལྟོ་གོས་
སོགས་ཧ་ཅང་སྐྱོ་བས་ས་སྟེང་ལ་འདི་ལས་ཉམས་ཐག་པ་མེད་དོ་་་་
སྙམ་པ་ལྟར་སྣང་ཡང་། ཁོང་གི་ཐུགས་རྒྱུད་ལ་གཞུང་ཆེན་མོ་རྣམས་
ཀྱི་གོ་དོན་ལེགས་པར་བཞུགས་པས། གཞན་དང་མི་འདྲ་བའི་སྤྲོ་
ཉམས་ཆེན་པོ་ཡོད། དེ་ལྟར་དགུང་ལོ་བཅོ་ལྔ་ནས་སུམ་ཅུའི་བར་
མཁས་པ་དུ་མའི་ཞབས་ལ་གཏུགས། ཚ་གྲང་དང་བཀྲེས་སྐོམ་ཁྱད་
དུ་བསད་དེ་སློབ་གཉེར་ལ་སྙིང་རུས་གནང་བའི་འབྲས་བུར་ཤེས་་་་
བྱའི་དོན་རྟོགས་ལ། འཆད་རྩོད་རྩོམ་གསུམ་ལ་མཁས་པས་ཀུན་གྱི་
ཡིད་དབང་ཕྲོགས། དགུང་གྲངས་སུམ་ཅུ་པ་ས་རྟ་（༡༧༩༨）ལོར་
པཎ་ཆེན་དཔལ་ལྡན་ཡེ་ཤེས་ཀྱི་དྲུང་དུ་བསྙེན་རྫོགས་ཀྱི་སྡོམ་པ་་་་
ཞུས། བཅས་མཚམས་ཕྲ་མོ་ཚུན་མིག་གི་འབྲས་བུ་བཞིན་དུ་
• 612 •



བསྲུངས། སྐབས་དེར་སྙུན་དྲག་པོ་བྱུང་ཡང་གསོལ་སྨན་ལེགས་པོ་
གསོལ་བས་སྙུན་ལས་གྲོལ། རྒྱུན་དུ་གཞུང་ཆེན་པོ་རྣམས་ལ་ཐོས་
བསམ་བྱེད་པ་དང་མཉམ་དུ། ལམ་རིམ་དང་ཕྱག་ཆེན་གྱི་དོན་
རྣམས་ལ་ཉམས་ལེན་མཛད། སྐབས་ཤིག་ན་ལོ་ཆེན་སྤྲུལ་པའི་སྐུ་
ནས་ད་ལྟ་ཁྱོད་ཀྱི་ཉམས་ལེན་གང་ལ་བྱེད་ཀྱིན་ཡོད་ཅེས་ཕེབས་པ་་་
ལ། ཕྱག་རྒྱ་ཆེན་པོ་སོགས་བསྟན་འགྲོ་ལ་ཕན་པ་རེ་བརྩོན་ཁུལ་དུ་
ལགས་ཞུས། རྗེ་འདི་པའི་ཐུགས་ལ་ཐོས་བསམ་བྱས་པའི་འབྲས་
བུར་དབེན་པའི་རི་ལ་སྒྲུབ་པ་སྙིང་པོར་བྱས་ནས། མཐའ་ཡས་པའི་
སེམས་ཅན་ལ་ཕན་པ་སྒྲུབ་པའི་རེ་འདུན་ཁོ་ན་ཡོད་ཀྱང་། གྲོགས་
གཞན་གྱིས་བསྐུལ་བ་དང་ཡུལ་དེ་གའི་ལུགས་སྲོལ་དང་བསྟུན་ནས་་
བཀྲ་ཤིས་ལྷུན་པོར་འདུལ་གཞུང་གི་དམ་བཅའ་བཞག་པས་དཀའ་་་
ཆེན་གྱི་མཚན་རྟགས་བཞེས་པ་དང་། དཔལ་འཁོར་བདེ་ཆེན་དུ་པོ་
ཏི་ལྔའི་དམ་བཅའ་བཞག་པས་རབ་འབྱམས་པའི་མཚན་རྟགས་་་་་
བཞེས། དེ་ནས་ཕྱོགས་ཀུན་ཏུ་མཁས་པའི་རྒྱལ་རྔ་བརྡུང་། སྐབས་
དེར་པཎ་ཆེན་རིན་པོ་ཆེར་བསྙེན་གྱི་བབས་ལྕི་བ་བྱུང་བས། མི་ཆེན་
བླ་གྲགས་གཞན་རྣམས་ཞལ་མཇལ་ཙམ་ཡང་གནང་དཀའ་བའི་་་་་
གནས་སུ་གྱུར་ཀྱང་། དམ་པ་འདི་རྟག་པར་གཟིགས་ལམ་དུ་ཆུད། །
གཞན་ཡང་བསམ་སྦྱོར་གཉིས་ཀས་ཚུལ་བཞིན་དུ་པཎ་ཆེན་རིན་པོ་་
ཆེར་བཤེས་གཉེན་བསྟེན། དམ་ཚིག་གསུམ་བཀོད་དང་གདུགས་
• 613 •



དཀར་སོགས་བླ་མེད་ཀྱི་དབང་དང་། བསྐྱེད་རྫོགས་ཀྱི་ཟབ་ཁྲིད།
སྐྱེས་རབས་སོ་བཞི་པའི་བཤད་ལུང་སོགས་དུ་མ་གསན། གཞན་
ཡང་འཇམ་དབྱངས་བཞད་པ་དཀོན་མཆོག་འཇིགས་མེད་དབང་པོ་
སོགས་མཁས་གྲུབ་ཀྱི་ཡོངས་འཛིན་དུ་མ་ལ་མདོ་སྔགས་རིག་གནས་་
དང་བཅས་པ་གསན་པས་ཐོས་པ་རྒྱ་མཚོའི་ཕ་རོལ་ཏུ་སོན།
གསུམ་པ་ཐོས་དོན་ཉམས་སུ་ལེན་པའི་ཚུལ་ནི། གང་ཐོས་
པའི་ཆོས་རྣམས་ཁ་ཤགས་དང་ཕ་རོལ་སྨྲ་འབེབས་བྱེད་པའི་ཚིག་་་་
སྐམ་དུ་མ་སོང་བར། སྔགས་གྲྭ་ལོ་གསུམ་འགྲིམ་རྗེས་གསང་སྟབས་
ཀྱིས་བྲོས་ནས་འབྲུག་ཡུལ་དུ་དབེན་པའི་རི་ལ་ཉམས་ལེན་མཛད། །
གཞན་ཡང་དབེན་དགོན་གཟིམ་ཕུག བྲག་རྒྱ་རྡོ་རྗེ་ཕོ་བྲང་
སོགས་དབེན་གནས་དུ་མ་ལ་ཞབས་ཀྱིས་བཅགས། མདོ་སྔགས་ཀྱི་
ལམ་ཡོངས་རྫོགས་ལ་དཔྱད་པ་ཞིབ་མོར་མཛད།
མི་རིང་བར་པཎ་ཆེན་དྲུག་པ་དཔལ་ལྡན་ཡེ་ཤེས་ཀྱིས་རྗེ་་་
འདི་རྒྱུད་པ་གྲྭ་ཚང་གི་རྡོ་རྗེ་སློབ་དཔོན་གྱི་གོ་སར་མངའ་གསོལ།
བཀྲ་ཤིས་ལྷུན་པོའི་དགེ་འདུན་དང་ཕྱོགས་གཞན་ནས་འོངས་པའི་
གདུལ་བྱ་རྣམས་ལ་ཟབ་རྒྱས་ཆོས་ཀྱི་གདམས་པ་བུམ་པ་གང་བྱོའི་
ཚུལ་དུ་བསྩལ། པཎ་ཆེན་དྲུག་པའི་དགོངས་རྫོགས་དང་པཎ་ཆེན་
བདུན་པའི་འཁྲུངས་སྟོན་སོགས་གལ་ཆེའི་བྱེད་སྒོ་རྣམས་ཐུགས་ཁུར་
བཞེས་ཤིང་། འབྲུག་ལོར་པཎ་ཆེན་རིན་པོ་ཆེ་གདན་སར་བཀོད།
• 614 •



གོང་མ་ཆན་ལུང་གིས། པཎ་ཆེན་རིན་པོ་ཆེའི་ཡོངས་
འཛིན་དུ་མངའ་གསོལ་གཟིངས་བསྟོད་གནང་། མགོན་པོ་གང་གི་
ཐུགས་ཀྱི་དཔལ་ལ་བཞུགས་པའི་ཟབ་རྒྱས་ཆོས་ཀྱི་བདུད་རྩིས་པཎ་་་
ཆེན་རིན་པོ་ཆེ་ཐུགས་ཀྱི་བུམ་པར་ཡོངས་སུ་བཀང་། དེ་ནས་རྒྱུ་
རྐྱེན་སྣ་ཚོགས་ལ་བརྟེན། ཡོངས་འཛིན་དགོངས་པ་ཞུས། བཞད།
ཤངས། མཚར་སོགས་ནས་གདན་འདྲེན་པ་མང་དུ་བྱུང་ཡང་།
ཐོག་མར་ལེགས་བཤད་ཆོས་གླིང་དུ་ཕེབས། ལྷ་ཁང་དང་མགོན་
ཁང་སོགས་ལ་སྙན་དར་དང་དགེ་འདུན་པ་རྣམས་ལ་མང་ཇ་དང་སྐུ་
འགྱེད། སྡེ་འབངས་བྲོ་གཞས་པ་རྣམས་ལ་བྱ་དགའ་སོགས་ཀྱིས་
ཚིམས་པར་མཛད། དེར་སྐུ་མཚམས་བཞུགས། བར་མཚམས་
རྣམས་སུ་ལེགས་བཤད་ཆོས་གླིང་པ་རྣམས་དང་། བཀྲ་ཤིས་ལྷུན་པོ་
སོགས་ཕྱོགས་གཞན་ནས་ཡོང་བའི་དད་ལྡན་གྱི་སློབ་མ་རྣམས་ལ་་་་་
རང་རང་གི་འདོད་མོས་ལྟར། ཐུན་མོང་དང་ཐུན་མིན་གྱི་རིག་
གནས་དཔེ་འཁྱུད་མེད་པར་ཁྲིད། དེ་ཡང་དབྱངས་དང་གར་
སྟབས། རིག་གནས་སོ་སོའི་དཀའ་གནད་ཇི་ལྟར་ལག་ཏུ་བླངས་
ཚུལ་སོགས་ལ་ཚིག་འཁྲི་དང་བཤད་ཡམ་ཙམ་མིན་པར། གོ་སླ་ལ་
སྟབས་བདེ་བ་དཔེ་རིས་དང་བཅས་པ་བསྟན་པས། གདུལ་བྱའི་
རྒྱུད་ལ་ཐེ་ཚོམ་དང་རྨོངས་པའི་གོ་སྐབས་མ་ལུས་ཕྲོགས། །
སྐབས་ཤིག་ཏུ་བཞུགས་གནས་ས་ཁ་མཐོ་བ་དང་། ཆུ་གྲང་
• 615 •



བ་སྐུ་ན་བགྲེས་པ་གསུམ་གྱིས་ཞབས་ཅུང་ཟད་བསྙུངས། དེའི་
སྟབས་ཀྱིས་ལེགས་བཤད་ཆོས་གླིང་པས་སྤྱོད་ལམ་བཞི་ཤོང་བའི་་་་
ཁང་ཆུང་ཞིག་ས་དམའ་ཤོས་ཤིག་ཏུ་བརྒྱབ་སྟེ་དེར་བཞུགས། དད་
ལྡན་ཡོན་བདག་རྣམས་ཀྱིས་ཕུལ་བའི་དངོས་པོ་རྣམས། ལེགས་
བཤད་ཆོས་གླིང་དུ་འཆམས་གོས་སོགས་མཆོད་རྫས་དུ་མ་གསར་་་་་
བསྐྲུན་བགྱིས། བོད་ལ་རི་མོ་འབྲི་བའི་བཟོ་རྩལ་ཐད་དུ་སྔར་དང་མི་
འདྲ་བའི་ཡུལ་ལྗོངས་དང་གཅན་གཟན་སྣ་ཚོགས་འབྲི་བའི་ལམ་་་་་
སྲོལ་བཙུགས། བྱ་ལོའི་ལོ་གསར་ཤར་སྐབས་བཀྲ་ཤིས་ལྷུན་པོར་
པཎ་ཆེན་བསྟན་པའི་ཉི་མ་མཇལ་བར་ཕེབས། པཎ་ཆེན་རིན་པོ་ཆེ་
ལ་བསྟན་འགྲོའི་དོན་རླབས་ཆེན་མཛད་དགོས་པའི་གསོལ་བ་སྙིང་་་་
ནས་བཏབ། དེར་ཧར་གདོང་འདུ་ཁང་དུ་སེང་ཆེན་སྤྲུལ་སྐུ་སོགས་
དགེ་བའི་བཤེས་གཉེན་བརྒྱ་ཕྲག་བརྒལ་བ་ལ་འཇིགས་བྱེད་ལྷ་བཅུ་་
གསུམ་པའི་དབང་སྟ་གོན་དང་བཅས་པར་གནང་། གཟིམས་ཤག་
ཏུ་གཅོད་དབང་དང་། འཕོ་ཁྲིད། གཏུམ་མོའི་ཁྲིད་ལུང་སོགས་ཀྱི་
བཀའ་ཆོས་དང་། ཚད་མ་རྣམ་འགྲེལ་དང་དུས་འཁོར་བསྐྱེད་
རྫོགས་ཀྱི་ཁྲིད་ལུང་བསྩལ།
རང་ཉིད་སྒོམ་ཆེན་གྱི་གཟུགས་སུ་བཀོད་ནས་《རྫ་རྩིག་གི་
གཏམ་བརྒྱུད་》ལྗགས་རྩོམ་གནང་། དེ་ནས་ལེགས་བཤད་ཆོས་གླིང་
དུ་ཕེབས། སྐུ་ཚེ་ཧྲིལ་པོ་འཆད་ཉན་སྒོམ་སྒྲུབ་ཀྱིས་སྐུ་ཚེ་འདའ་བར་
• 616 •



མཛད། ལྷ་ས་དང་། བཀྲ་ཤིས་ལྷུན་པོ། ལེགས་བཤད་ཆོས་གླིང་
སོགས་སུ་གསེར་གསོ་དང་། སྙན་དར། མཆོད་མེ། གྲྭ་ཡོངས་ལ་སྐུ་
འགྱེད་སོགས་ཆོས་སྤྲིན་རྒྱ་ཆེན་སྤྲོས།
ཁོང་གི་གསུང་ནི་བཀྲ་ཤིས་ལྷུན་པོའི་པར་མ་པོད་གཅིག་མི་
རིགས་དཔེ་མཛོད་ཁང་དུ་བཞུགས།
ལོ་དུས་ནམ་ཙམ་འདས་པ་རྣམ་ཐར་དུ། “ཟླའི་ཚེས་བཅུ་
གཉིས་པའི་སྲོད་ལ་ཞི་བར་གཤེགས། དད་ལྡན་སློབ་མ་རྣམས་ཀྱིས་
བླ་མའི་བཞུགས་མལ་དུ་དགུང་ལོ་དྲུག་ཅུ་ལྷག་ཏུ་ཕེབས་པའི་སྨན་སྐུ་
བཞེངས་”ཞེས་འཁོད་པར་བལྟས་ན་དགུང་ལོ་དྲུག་ཅུ་ལྷག་ལ་འདས་
པར་གསལ་ལོ།།
ལྕང་ལུང་པཎྜི་ཏ་ངག་དབང་བློ་བཟང་
བསྟན་པའི་རྒྱལ་མཚན་གྱི་རྣམ་
ཐར་མདོར་བསྡུས།
ལྕང་ལུང་པཎྜི་ཏ་ངག་དབང་བློ་བཟང་བསྟན་པའི་རྒྱལ་་་
མཚན་ནི། སོག་པོ་ཚོ་ཆེན་ཞེ་དགུའི་ཡ་གྱལ་སོ་ཉིད་གཡོན་རུའི་ཤོག་
• 617•



ཏུ། ཡབ་ཐའི་ཇི་དོན་གྲུབ་དང་། ཡུམ་བདེ་བ་ཅན་གཉིས་ཀྱི་སྲས་
སུ། རབ་བྱུང་བཅུ་གསུམ་པའི་ལྕགས་ཕོ་སྟག་གི་ལོ་( ༡༧༧༠)ཟླ་བ་
གཉིས་པའི་ཚེས་གཅིག་གི་སྔ་དྲོར་འཁྲུངས། །
དགུང་ལོ་དྲུག་པར་སོན་པ་ན། ལྕང་སྐྱ་རོལ་པའི་རྡོ་རྗེ་
དང་མཁན་ཆེན་ནོ་མིན་ཧན་སོགས་ནས། ལྕང་ལུང་བློ་བཟང་
དཔལ་འབྱོར་ལྷུན་གྲུབ་ཀྱི་སྐུ་ཕྲེང་ཡིན་པར་ངོས་འཛིན་མཛད་དེ། །
ལྕང་ལུང་ཕྱོགས་ཀྱི་དཔོན་བློ་བཟང་ཚེ་རིང་ཆེད་དམིགས་ཀྱིས་པེ་་་་
ཅིན་དུ་སོང་ནས་གོང་མར་གནས་ཚུལ་ཞུས། གོང་མས་འཕྲལ་དུ་
ཆོག་བཀའ་གནང་བར་བརྟེན་ལོ་དེའི་ཟླ་བ་བདུན་པར། ཏཱ་བླ་མ་
ངག་དབང་དཔལ་འབྱོར། དཔོན་བློ་བཟང་ཚེ་རིང་། གསོལ་དཔོན་
ངག་དབང་བརྩོན་འགྲུས་སོགས་སེར་སྐྱ་ལྔ་བཅུར་ཉེ་བ་གདན་་་་་་
འདྲེན་དུ་འབྱོར། དེ་ནས་སོ་ཉིད་ནས་རིམ་གྱིས་བླ་མ་གོང་མའི་
གདན་ས་ལྕང་ལུང་དགོན་དགེ་འཕེལ་དགའ་ལྡན་ཆོས་མཛོད་གླིང་་་་
དུ་ཕེབས་ནས་བླ་བྲང་དུ་བཞུགས། ཟླ་བ་དེའི་ཚེས་བཅུ་གཅིག་གི་སྔ་
དྲོར། མཁན་ཆེན་ནོ་མིན་ཧན་ངག་དབང་ཚུལ་ཁྲིམས་དཔལ་བཟང་
མདུན་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བླངས། མིང་ངག་
དབང་བློ་བཟང་བསྟན་པའི་རྒྱལ་མཚན་བཏགས།
དེ་ནས་མི་རིང་བར་བཤེས་གཉེན་ངག་དབང་དཔལ་་་་་
འབྱོར་ཡོངས་འཛིན་དུ་བསྟེན་ནས་སྦྱོར་ཀློག་འདོན་ཆོག་སོགས་་་་་
• 618 •



སྦྱངས། དགུང་ལོ་བདུན་པ་མེ་སྤྲེལ་ལོའི་ཟླ་བ་དྲུག་པར་སྨོན་ལམ་
ཆེན་མོའི་དུས་མཆོད་ཀྱི་ཚོགས་དབུས་སུ་ཕེབས་ནས་གོང་མའི་་་་
གདན་ཁྲིར་བཞུགས། དགུང་གྲངས་བཅུ་གཅིག་ཏུ་ཕེབས་པ་ལྕགས་
བྱི་ལོའི་ཟླ་བ་དྲུག་པར། པཎ་ཆེན་རིན་པོ་ཆེ་པེ་ཅིན་དུ་ཕེབས་ལམ་
སོག་ཡུལ་བརྒྱུད་པ་མཇལ་ཞིང་དམ་ཆོས་ཞུས་པ་དང་དངོས་འབུལ་
རྒྱ་ཆེན་བསྟབས། ལྕགས་གླང་ཟླ་བ་དང་པོའི་ཚེས་བཅོ་བརྒྱད་ཉིན་
ཡོངས་འཛིན་ངག་དབང་དཔལ་འབྱོར་འདས། དེ་ནས་དཀའ་བཅུ་
ངག་དབང་སྦྱིན་པ་ཡོངས་འཛིན་དུ་བསྟེན་ནས་མདོ་སྔགས་ཀྱི་་་་་
གཞུང་རྣམས་ལ་གསན་སྦྱོང་གི་དབུ་ཚུགས། དགུང་གྲངས་བཅུ་
བཞིར་ཕེབས་པ་ཆུ་ཡོས་ལོའི་ཟླ་བ་བདུན་པའི་ཚེས་བཅུ་དྲུག་ལ་རྒྱ་་་
ནག་རི་བོ་རྩེ་ལྔར་ཕེབས། ལྕང་སྐྱ་རོལ་པའི་རྡོ་རྗེ་མཇལ། འཇིགས་
བྱེད་ལྷ་བཅུ་གསུམ་མའི་དབང་སོགས་ཆོས་མང་དུ་ཞུས། ཤ་མི་ཟ་
བའི་དམ་བཅའ་མཛད། དགུང་ལོ་བཅུ་དྲུག་ཏུ་ཕེབས་པ་ཤིང་སྦྲུལ་
ལོའི་སྟོན་ཁར་ཡོངས་འཛིན་དང་དཔོན་བློ་བཟང་སོགས་དཔོན་་་་་་
གཡོག་མི་ཉུང་ཙམ་པེ་ཅིན་དུ་ཕེབས། ཟླ་བ་གཅིག་ཙམ་བཞུགས་
ཤིང་། ལྕང་སྐྱ་རོལ་པའི་རྡོ་རྗེ་རྟིང་མའི་མཇལ་ཁ་ཞུས། དགུང་ལོ་
བཅུ་བདུན་པ་མེ་རྟ་ལོར་འབྲུམ་པ་བཞེས་ཀྱང་རིང་མིན་དྭངས་པར་
གྱུར། ལོ་དེའི་དགུན་ཁར་གོང་མས་ལྕང་སྐུ་འདས་པའི་ཚབ་ཏུ་ནོ་
མིན་ཧན་ངག་དབང་ཚུལ་ཁྲིམས་པེ་ཅིན་དུ་གདན་དྲངས་པ་མཇལ་་
• 619 •



བའི་ཆེད་དུ་ཡོངས་འཛིན་ངག་དབང་སྦྱིན་པ་དང་ལྷན་ཅིག་པེ་ཅིན་
དུ་སོང་། དམ་ཆོས་མང་དུ་ཞུས། །
དགུང་ལོ་བཅུ་དགུ་པ་ས་སྤྲེལ་ལོར་ཁྲི་ཆེན་སྡིག་ལེག་ཐུ་ནོ་་
མིན་ཧན་ནས་ཁོང་ལ་དགོན་པའི་ཆོས་སྲིད་གཉིས་ཀྱི་བྱ་བ་ཆེ་ཕྲ་་་་
ཚང་མ་སྒྲུབ་དགོས་པར་གདམས། དེ་ནས་བཟུང་དགོན་པའི་ལས་
དོན་ཆེ་ཕྲ་ཀུན་གྱི་བདག་པོར་གྱུར། ས་བྱ་ཟླ་བ་གསུམ་པར་པེ་ཅིན་
དུ་ཕེབས། ཟླ་གཅིག་ཙམ་བཞུགས་ཏེ་རང་དགོན་དུ་ལོག དགུང་
ལོ་ཉེར་གཅིག་ཏུ་སོན་པ་ལྕགས་ཕོ་ཁྱིའི་ལོ་ཟླ་བ་གསུམ་པའི་ཡར་་་་་
ཚེས་ལ་དབུས་ལྷ་ལྡན་དུ་གྲྭ་སྐོར་ཕེབས། དཔོན་གཡོག་ཉི་ཤུ་ཙམ་ཟི་
ལིང་སྐུ་འབུམ་སོགས་བརྒྱུད་ཟླ་བ་དྲུག་པའི་ཚེས་བདུན་ལ་ལྷ་སར་་་་
འབྱོར། དགའ་ལྡན་ཁང་གསར་དུ་བཞུགས། ཟླ་བ་དགུ་པའི་ཚེས་
བཅུ་གསུམ་ཉིན་པོ་ཏ་ལར་ཏཱ་ལའི་བརྒྱད་པ་འཇམ་དཔལ་རྒྱ་མཚོ་་་་
མཇལ། དངོས་འབུལ་རྒྱ་ཆེན་ཕུལ། དེ་ནས་སེར་ར་དགོན་པར་
བྱེས་པ་གྲྭ་ཚང་དུ་ཞུགས། །
དགུང་ལོ་ཉེར་གཉིས་པ་ལྕགས་ཕག་ལོའི་ཟླ་བ་དང་པོའི་་་
ཚེས་བཅུ་བདུན་ལ་ཏཱ་ལའི་འཇམ་དཔལ་རྒྱ་མཚོའི་དྲུང་ནས་དགེ་་་
སློང་གི་སྡོམ་པ་མནོས། ལོ་དེའི་ཟླ་བ་བདུན་པའི་ཚེས་ཉི་ཤུ་སྐོར་ལ་
བཀྲ་ཤིས་ལྷུན་པོར་གོར་ཥ་པའི་དམག་འཛུལ། པཎ་ཆེན་ཡང་དེར་
བཞུགས་ཐབས་བྲལ་ནས་དབུས་སུ་ཕེབས་ཏེ་པོ་ཏ་ལར་བཞུགས་པ་་
• 620 •



དེར། མཇལ་ཁ་དང་དངོས་འབུལ་བསྟབས། དབུས་ལྷ་ལྡན་གྱི་
དགོན་གནས་ཡོངས་ལ་མཇལ་སྐོར་ཕེབས་པ་བཅས་ལོ་ལྔ་ཙམ་་་་་
བཞུགས་ནས་རང་ཡུལ་དུ་ཕེབས་ལ་ཉེ་བ་ན། རྒྱལ་དབང་བརྒྱད་པ་
ནས་དགའ་ལྡན་བསྟན་པའི་གསལ་བྱེད་པཎྜི་ཏ་ཞེས་པའི་ཆོ་ལོ་་་་
དང་། བསྟན་འགྲོའི་དོན་ཆེན་བསྒྲུབ་དགོས་པའི་བཀའ་ལུང་།
དབུ་གདུགས་སེར་པོ་དང་ཐམ་ཀ་ཆེ་ཆུང་། པཎ་ཞྭ་སྣེ་རིང་སོགས་
སྐུའི་ཉེར་སྤྱད་ཆ་ཚང་བཅས་གནང་།
དེ་ནས་རང་ཡུལ་དུ་ལོག ཟླ་བ་བཅུ་པའི་ཚེས་ཉེར་བཞི་
ལ་རང་གི་གདན་སར་འབྱོར། དེ་ནས་མི་རིང་བར་བྱམས་ཆེན་སྐུ་
བཞེངས་ཤིང་། ལྷ་ཁང་དང་བཅས་པ་རབ་བྱུང་བཅུ་གསུམ་པའི་མེ་
མོ་སྦྲུལ་གྱི་ལོར་ཟླ་བ་དྲུག་པའི་ཚེས་གཅིག་ལ་ལེགས་པར་གྲུབ། ལོ་
དེའི་ཟླ་བ་བཅུ་པར་གོང་མ་ཆན་ལུང་ནས་ཞབས་བརྟན་བསྒྲུབ་པར་
ཡོང་དགོས་པའི་བཀའ་ཕེབས་ལྟར་པེ་ཅིན་ཕོ་བྲང་དུ་ཕེབས། ཕྱི་
ལོའི་ཟླ་བ་དང་པོར་ཚུར་འབྱོར། ལོ་དེའི་ཟླ་བ་བཞི་པར་རི་བོ་རྩེ་
ལྔར་གནས་མཇལ་སོང་། ཟླ་བ་དགུ་པར་ཚུར་འབྱོར། དགུང་ལོ་སོ་
བཞིར་ཕེབས་པ་ཆུ་ཕག་ལོར་ཟླ་བ་བཅུ་གཉིས་པར། སྐུ་འབུམ་
དགོན་བརྒྱུད་བླ་བྲང་བཀྲ་ཤིས་འཁྱིལ་དུ་ཕེབས། འཇམ་བཞད་
མཆོག་སྤྲུལ་མཇལ་ཞིང་གུང་ཐང་བསྟན་པའི་སྒྲོན་མེ་ལས་བཀའ་་་་་
ཆོས་མང་དུ་ཞུས། ཟླ་བ་བཞི་པའི་ཚེས་ཉི་ཤུ་ལ་ཚུར་ལོག་ལམ་
• 621 •



བར་ཆུ་བཟང་དགོན་དུ་བློ་བཟང་མཁས་གྲུབ་མཇལ་བར་ཕེབས།
ཤིང་བྱི་ལོའི་ཟླ་བ་དགུ་པའི་ཚེས་བརྒྱུད་ལ་རང་ཡུལ་དུ་་་་་
འབྱོར། ལོ་དེའི་ཟླ་བ་བཅུ་གཅིག་པར་པེ་ཅིན་དུ་གོང་མའི་ཞབས་
བརྟན་བསྒྲུབ་པར་ཕེབས། ཤིང་གླང་ལོའི་ཟླ་བ་གཉིས་པར་རང་
དགོན་དུ་ཚུར་འབྱོར། དེ་ནས་ཤིང་ཕོ་ཁྱིའི་ལོར་མཚན་ཉིད་གྲྭ་ཚང་
བཙུགས། རབ་འབྱམས་པ་བློ་བཟང་བཤད་སྒྲུབ་མཚན་ཉིད་བླ་མར་
བསྐོས། གོང་མའི་ཞབས་བརྟན་སྒྲུབ་པོར་གྱུར་ནས་བཟུང་ལོ་ལྟར་
གོང་མའི་ཞབས་བརྟན་ལ་ཕེབས་དགོས་སྟབས་རྒྱ་ནག་པེ་ཅིན་ཕོ་་་་
བྲང་དུ་ཐེངས་བཅུ་ཕྲག་ལྷག་ཙམ་ཕེབས། དབང་ལུང་གནང་བ།
སྡོམ་པ་འབོགས་པ། རིམ་གྲོ་སྒྲུབ་པ་སོགས་དམ་པའི་ཆོས་ཀྱི་བྱ་བ་
རྒྱ་ཆེན་བསྒྲུབས་ཤིང་། འབུལ་ནོར་བྱུང་བ་རྣམས་ཀྱིས། དགོན་པ་
ཞིག་གསོ་དང་གསར་བསྐྲུན། སྐུ་གསུང་ཐུགས་རྟེན་གསར་
བཞེངས། དཀོན་མཆོག་ལ་མཆོད་པ། སློང་མོར་སྦྱིན་པ་སོགས་རྒྱ་
ཆེར་མཛད་ནས་དུས་འདའ་བར་མཛད།
དགུང་གྲངས་དོན་དྲུག་ཏུ་ཕེབས་པ། རབ་བྱུང་བཅུ་བཞི་
པའི་ཤིང་མོ་སྦྲུལ་གྱི་ལོའི་ ( ༡༨༤༥） ཟླ་བ་ལྔ་པའི་ཚེས་བཅུ་དགུ་་་
ཉིན་གྱི་ཕྱི་དྲོར་དགོངས་པ་རྫོགས་སོ།།
ཁོང་གི་གསུང་ནི། སྒྲུབ་ཐབས་དང་། གསོལ་འདེབས།
ཆོ་ག་སྣ་ཚོགས། བཅའ་ཡིག་བསླབ་བྱ་སོགས་ཆིག་བརྒྱ་ལྔ་བཅུ་ང་
• 622 •



དགུ་དང་། ཁ་མི་ཚང་བའི་གསུང་ཐོར་བུ་དྲུག་བཅས་ཁྱོན་རྩོམ་ཡིག་
བརྒྱ་དྲུག་ཅུ་རེ་ལྔ་པོ་ཏི་ཀ་ནས་ཇའི་བར་པོད་བདུན་མི་རིགས་དཔེ་་
མཛོད་ཁང་དུ་བཞུགས་སོ།།
དངུལ་ཆུ་བླ་མ་ཆོས་བཟང་གི་རྣམ་
ཐར་མདོར་བསྡུས།
དངུལ་ཆུ་བླ་མ་ཆོས་བཟང་ནི། རབ་བྱུང་བཅུ་གསུམ་
པའི་ཆུ་ཕོ་འབྲུག་གི་ལོ་ (༡༧༧༢） ཟླ་བ་དགུ་པའི་ཚེས་དགུའི་ཉིན་
གཙང་གཡས་རུའི་ཆ་རོང་སྟོད་ཁྱུག་མོའི་ཡུལ་དུ་ཡབ་བཀྲ་ཤིས་་་་་
དཔལ་འབྱོར་དང་། ཡུམ་མཁའ་འགྲོ་དཔལ་སྐྱིད་གཉིས་ཀྱི་སྲས་སུ་
འཁྲུངས།
ཡུལ་དེར་ཡི་གེ་ཤེས་མཁན་དཀོན་པ་དང་། ཁྱིམ་གྱི་འཚོ་
བར་དཀའ་བའི་དབང་གིས། དགུང་ལོ་བཅུ་གཅིག་པའི་ཐོག་ད་
གཟོད་སྐུ་ཞང་རྒན་པོ་ལྷ་བུ་ཞེས་པ་གཅིག་ཡོད་པ་དེའི་མདུན་ནས་་་
ཀ་ཁ་སྦྱོང་བའི་དབུ་བཙུགས། དེ་ནས་མུ་མཐུད་དེ་ཡི་གེ་ཤེས་མཁན་
སུ་དང་ཐུག་ཀྱང་ཅུང་ཟད་རེ་སྦྱོང་ཞིང་། ར་ལུག་རྫི་བོ་བྱེད་ཞོར་རྡོ་
• 623 •



ལེབ་ངོས་འཇམ་དང་། ས་གཞི་ངོས་སྙོམས་སོགས་ལ་མཛུབ་མོས་ཡི་
གེ་བྲིས་ནས། མཛུབ་རྩེ་ཐེངས་མང་རྡོལ་ཡང་ཅི་མི་སྙམ་པར་རྒྱུན་
འཁྱོངས་མཛད་དེ་ཡུན་མི་རིང་བར། དབུ་ཆེན་དབུ་ཆུང་ཚང་མ་
འབྲི་ཤེས་པར་གྱུར། ཁྱིམ་ན་ཇོ་ཇོ་རྟ་མགྲིན་དབང་རྒྱལ་མིན་པ་དེ་
མིན་སྤུན་རྣམས་ལོ་ན་ཕྲ་བས། ཁོང་ནི་ཡབ་ཡུམ་གྱི་སྲི་ཞུ་དང་ར་
ལུག་འཚོ་བ་སོགས་གོ་ཆོད་པ་ཞིག་ཡོད་པས། ཡུན་རིང་པོར་ཁྱིམ་དུ་
གནས་དགོས་བྱུང་། འོན་ཀྱང་ཡི་གེ་འབྲི་ཀློག་ལ་ཐོགས་པ་མེད་པར་
གྱུར།
ཁོང་དགུང་ལོ་བཅུ་གསུམ་བཞེས་པ་ན། བཀྲ་ཤིས་དགེ་
འཕེལ་གྱི་གྲྭ་བཙུན་མང་པོས། ཡབ་ཡུམ་ལ་ཁོང་གྲྭ་པ་བྱེད་དགོས་
པར་བསྐུལ་བར་བརྟེན་དགུང་ལོ་བཅུ་བཞི་པ་ཤིང་མོ་སྦྲུལ་གྱི་ལོའི་ཟླ་
བ་དང་པོར། ཡབ་དང་ལྷན་ཅིག་ཏུ་བཀྲ་ཤིས་དགེ་འཕེལ་ལ་
ཕེབས། སློབ་དཔོན་བློ་བཟང་རྒྱལ་མཚན་ལ་སྐྲ་ཕུད་ཕུལ་ཏེ་གྲྭ་པ་
བྱས། མིང་བློ་བཟང་ཚེ་རིང་བཏགས། ཉིན་དེར་གོས་ངུར་སྨྲིག་གི་
རྒྱལ་མཚན་ལེགས་པར་བཞེས་ནས་གུང་ཚོགས་སུ་ཕེབས། ཁོང་གི་
དགེ་རྒན་སྐུ་ཡོན་མི་ཆེ་ཡང་། ཚུལ་ཁྲིམས་གཙང་བ་དང་། ཐུགས་
རྒྱུད་དྲང་ལ་ཕན་སེམས་ལྡན་པ་ཞིག་ཡིན། དེ་ནས་ཁྱིམ་མཚེས་དབུ་
མཛད་ཤེས་རབ་མདུན་དུ་ཆོ་གའི་སྐོར་རྣམས་ལེགས་པར་གསན།
དགུང་ལོ་བཅུ་གསུམ་པའི་ལོ་དེའི་ཟླ་བ་བཞི་པའི་ཚེས་བཅོ་
• 624 •



ལྔའི་ཕྱི་དྲོར་མཁས་ཆེན་ངག་དབང་རྡོ་རྗེའི་དྲུང་དུ་དགེ་བསྙེན་དང་
དགེ་ཚུལ་གྱི་སྡོམ་པ་རིམ་ཅན་དུ་བླངས། བསྲུང་བྱ་མཐའ་དག་ཚུལ་
བཞིན་བསྲུངས། དགུང་ལོ་བཅུ་དྲུག་པ་མེ་ལུག་ལོའི་སྟོན་ཁར་དགེ་
རྒན་གྱིས་ཁོང་ལ་ཇ་བག་ཕྱེད། མར་ཉག་དོ། རྩོམ་པ་བྲེ་བཅོ་ལྔ།
ཚྭ་བུལ་ཕྲན་བུ། རྫ་ཆས་སྣེ་གསུམ།: གདན་ཆུང་གཅིག་བཅས་
གནང་ནས་སྒེར་དུ་སྡོད་བཅུག སྐབས་དེར་སྐུ་ཆས་ཤིན་དུ་ཞན་
མོད། ཚོགས་པ་ན་འགྱེད་ཆུང་རེ་རྙེད་ནའང་དཔེ་ཆ་བླུ་བ་སོགས་
མཛད་ནས་རང་གི་འཚོ་བ་ཧ་ཅང་ངན་ངོན་ཁོ་ནར་བསྟེན། །
དགུང་ལོ་བཅོ་བརྒྱད་པར་གཅེན་པོ་རྟ་མགྲིན་དབང་རྒྱལ་
དགུང་ལོ་ཉི་ཤུའི་ཐོག་སྐུ་གཤེགས་པར་བརྟེན། རང་ཁྱིམ་དུ་ཡབ་
ཡུམ་ལ་སེམས་གསོའི་ཆེད་དུ་ཕེབས་ཏེ་བསྔོ་སྨོན་སོགས་འདོན། །
དགུང་ལོ་བཅུ་དགུ་པ་ལྕགས་ཁྱི་ལོའི་ཟླ་བ་དང་པོར། དྲིན་ཅན་གྱི་
མ་དགུང་གྲངས་ཞེ་གཉིས་ལས་མ་ལོན་པ་དེ་དང་། བརྩེ་ལྡན་གྱི་སྤུ་
མོ་གཉིས་རྒྱུ་རིམས་ཀྱིས་དུས་གཅིག་ལ་འདས། རང་རང་གི་བཟའ་
བཏུང་ཙམ་ཡང་མི་ནུས་པའི་ཕྲུ་གུ་མང་པོས་བསྐོར་བའི་ཕ་རྒད་པོ་་་
གཅིག་པུར་ལུས། ཁོང་ཡིད་སྐྱོ་བ་ཚད་མེད་བསྐྱེད་དེ་ད་ནི་ས་དབེན་
པ་ཞིག་ཏུ་སྒྲུབ་པ་ཉམས་ལེན་བྱེད་འགྲོ་དགོངས་ནས་གནས་ཚུལ་བླ་
མར་ཞུས། བླ་མས་དངུལ་ཆུ་རི་ཁྲོད་དུ་སྡོད་རྒྱུ་བྱས་ན་ཉེ་འགྱངས་
འཚམ་ཞིང་བྱིན་རླབས་ཆེ་བས་དེར་སྡོད་ཅེས་གསུངས། དགུང་ལོ་
• 625 •



ཉི་ཤུ་པ་ལྕགས་ཕག་ལོར་དངུལ་ཆུ་རི་ཁྲོད་དུ་ཕེབས། ལོ་དེའི་ཟླ་བ་
བཅུ་པར་སློབ་དཔོན་ཡེ་ཤེས་དཔལ་གྲུབ་དྲུང་ནས་དགེ་སློང་གི་སྡོམ་
པ་མནོས། དགུང་ལོ་ཉེར་གཅིག་པར་བློ་བཟང་བསྐལ་བཟང་ཆོས་
རྒྱལ་སློབ་དཔོན་དུ་བསྟེན་ནས་གསན་སྦྱོང་མཛད། བླ་མའི་གསུང་
རྩོམ་འགའི་ཕྱག་བྲིས་ཀྱང་ཁོང་གིས་མཛད། འོན་ཀྱང་སློབ་དཔོན་
ལོ་གཉིས་ཙམ་ལས་མ་བཞུགས་པར་སྐུ་གཤེགས། དགེ་རྫོགས་སོགས་
ཀྱང་ཁོང་གིས་བསྒྲུབས། དགུང་ལོ་ཉེར་གཉིས་ནས་སོ་གཉིས་བར་
ལོ་བཅུའི་རིང་བཀྲ་ཤིས་ལྷུན་པོར་ཐེངས་མང་ཕེབས་ཏེ་འབྲོང་རྩེ་བློ་
བཟང་ཚུལ་ཁྲིམས། གུ་གེ་ཡོངས་འཛིན་བློ་བཟང་བསྟན་འཛིན།
གྲུབ་དབང་སྐལ་བཟང་ཆོས་རྒྱལ་སོགས་སློབ་དཔོན་མཁས་ཆེན་མང་
པོ་ལ་ཆོས་བཀའ་མཐའ་ཡས་པ་ཞུས། ཁྱད་པར་རྗེ་དྲུང་བློ་བཟང་
དགེ་འདུན་དྲུང་དུ་སྒྲ་དང་སྙན་ངག སུམ་རྟགས། མངོན་
བརྗོད། སྡེབ་སྦྱོར་སོགས་གསན། མདོར་ན་རིག་གནས་ཆེ་ཕྲ་ཀུན་
ལ་མཁས་པ་ཆེན་པོར་གྱུར་ཏེ་མཁས་གྲུབ་ཀྱི་གྲགས་པ་ཀུན་ཏུ་ཁྱབ་་་
བོ།།
དགུང་ལོ་སོ་གཅིག་བཞེས་པའི་ལོ་དེའི་ཟླ་བ་དགུ་པར་ཡབ་
འདས། དགུང་ལོ་སོ་གཉིས་པར་རྩ་བའི་སློབ་དཔོན་མཁས་གྲུབ་
ཆེན་པོ་ངག་དབང་རྡོ་རྗེ་སྐུ་གཤེགས། དགུང་ལོ་སོ་ལྔ་པ་ནས་སྒྲུབ་
པ་ཉམས་ལེན་གཙོ་བོར་མཛད། ཁྱད་པར་ཞེ་གཅིག་པ་ནས་རང་
• 626 •



གཡོག་རང་གིས་བྱས་ཏེ་ཆུ་ལེན་པའང་དགེ་སློང་ཁ་ཅིག་ལ་བཅོལ་་་་
ཏེ། ཉེ་གཉེན་སོགས་སྐུ་འཁོར་ཚང་མ་གདན་སར་བརྫངས། དེ་
ནས་བཟུང་དགུང་ལོ་བརྒྱད་ཅུའི་བར་གྲུ་འཛིན་དུ་འཆད་ཉན་་་་་
མཛད་པར་ཐེངས་འགའ་ཕེབས་པ་མ་གཏོགས་དུས་ཕལ་ཆེ་བ་་་་་
དངུལ་ཆུ་རི་ཁྲོད་དུ་སྒྲུབ་པ་ཁོ་ནས་དུས་འདའ་བར་མཛད།
དགུང་ལོ་བརྒྱད་ཅུར་ཕེབས་པ་རབ་བྱུང་བཅུ་བཞི་པའི་་་
ལྕགས་མོ་ཕག་གི་ལོ་（༡༨༥ ༡） ཟླ་བ་བཞི་པའི་ཚེས་བརྒྱད་པའི་ཕྱི་་
དྲོར་དངུལ་ཆུ་རི་ཁྲོད་དུ་སྐུ་གཤེགས་སོ།།
ཁོང་གི་གདན་ས་ལ་བཀྲ་ཤིས་དགེ་འཕེལ་གླིང་བཏགས་་་་་
པའི་རྒྱུ་མཚན་ནི་དགོན་འདི་ཐོག་མར་འདེབས་པ་པོ་སྟོད་འབྲུག་
བཀའ་བརྒྱུད་པའི་གྲུབ་ཐོབ་ཀུན་འཕེལ་ཞེས་པ་དེ་ཡིན་ལ། བླ་མ་
དེས་དགོན་དེར་རང་གི་མཚན་ཟུར་ནས་དྲས་ཏེ་བཀྲ་ཤིས་དགེ་་་་
འཕེལ་ཞེས་བཏགས། རྗེས་ནས་དགེ་ལུགས་བླ་མ་མགོན་པོ་དཔལ་
ཞེས་པས་ཞལ་ངོ་ནམ་མཁའ་དབང་རྒྱལ་གྱིས་རྒྱབ་སྐྱོར་བྱས་པར་་་་་
བརྟེན་ནས་དགེ་ལུགས་སུ་བསྒྱུར། འོན་ཀྱང་དགོན་པའི་མིང་མ་
འགྱུར་བར་རང་འཇགས་སུ་གནས་པ་རེད།
སློབ་མ་མཁས་ཆེན་ངག་དབང་སྙན་གྲགས་དང་། རི་སྦུག་
སྤྲུལ་སྐུ་བློ་གསལ་བསྟན་སྐྱོང་། བདེ་ཆེན་སྤྲུལ་སྐུ་བློ་བཟང་ཚུལ་
ཁྲིམས་སོགས་མང་ངོ༌།།
• 627 •



ཁོང་གི་གསུང་ནི་མི་རིགས་དཔེ་མཛོད་ཁང་དུ་ཀ་པ་ནས་་་
ཆ་པའི་བར་པོ་ཏི་དྲུག་བཞུགས་ཡོད་ཅིང་། ནང་དོན་རིག་པའི་སྐོར་
དང་ཁྱད་པར་གསང་སྔགས་ཀྱི་སྐོར་མང་ཤོས་ཡིན་མོད། ཁོང་ནི་
རིག་གནས་ཀུན་ལ་མཁས་པ་ཞིག་ཡིན་པས། དེབ་ཅ་པའི་ནང་
《མཁས་མཆོག་སི་ཏུའི་ཞལ་ལུང་》སོགས་སུམ་རྟགས་སྐོར་དང་།
མངོན་བརྗོད་《རྒྱ་མཚོའི་ཆུ་ཐིགས་》སོགས་དང་། སྙན་དངགས་ཀྱི་
བསྟན་བཅོས་《རྒྱ་མཚོའི་སྙིང་པོ་》སོགས་དང་། ཡིག་བསྐུར་རྣམ་
བཞག་དང་སྔགས་ཀྱི་ཀློག་ཐབས་བཅས་ཉེར་མཁོའི་རིགས་ཀྱང་མང་
པོ་བཞུགས་སོ།།
ཨ་ཀྱཱ་ཡོངས་འཛིན་བློ་བཟང་དོན་གྲུབ་ཀྱི་
རྣམ་ཐར་མདོར་བསྡུས།
ཨ་ཀྱཱ་ཡོངས་འཛིན་བློ་བཟང་དོན་གྲུབ་བམ་མཚན་གཞན་
དབྱངས་ཅན་དགའ་བའི་བློ་གྲོས་ནི། མདོ་སྨད་ཙོང་ཁའི་ཡུལ་གྱི་
ཤར་ཕྱོགས་རྨ་ཀླུང་ཆེན་པོ་འབབ་པའི་བྱང་འགྲམ་བོད་སོག་འདྲེས་་
མར་བསྡད་པའི་ཐང་ཀྱཱ་སྡེ་པར། རབ་བྱུང་བཅུ་གསུམ་པའི་ཤིང་རྟ་
• 628 •



ལོར་（༡༧༧༤)ཧོར་གྱི་རུས་སུ་སྐུ་བལྟམས།
སྐུ་གཞོན་ནུའི་དུས་ནས་བོད་ཡིག་འབྲི་ཀློག་སོགས་་་་་
འབད་པར་མཛད་ཅིང་སྐུ་འབུམ་བྱམས་པ་གླིང་གི་ཆོས་གྲྭར་ཞུགས།
འཕྲིན་ལས་བཟང་པོ་དང་ངག་དབང་བཟོད་པ་སོགས་མཁས་དབང་
གི་དགེ་བའི་བཤེས་གཉེན་བཅུ་ཕྲག་གཉིས་ཙམ་བསྟེན་ནས་མདོ་་་་
སྔགས་ཀྱི་གཞུང་ལུགས་རྣམས་ལ་གསན་བསམ་མཐར་ཕྱིན་མཛད།
སྐུ་འབུམ་དུ་སྨོན་ལམ་ཆེན་པོར་གྲྭ་སྐོར་དམ་བཅའ་བཞག་པས་་་་་
མཁས་པ་ཀུན་གྱིས་བསྟོད་པའི་མེ་ཏོག་ཕྱོགས་ཀུན་གཏོར་ཞིང་སྨོན་་
ལམ་རབ་འབྱམས་པའི་མཚན་སྙན་ཐོབ། འཇམ་དབྱངས་བཞད་པ་
འཇིགས་མེད་དབང་པོ་མཆོག་དང་ལྷག་པར་ཤིང་ཟ་བློ་བཟང་དར་་
རྒྱས་ཡུན་རིང་བསྟེན་ནས། སྙན་ངག སུམ་རྟགས། སྡེབ་སྦྱོར།
སྒྲ་གཞུང་བཅས་རིག་པར་བྱ་བའི་གནས་ཀུན་ལ་སྦྱངས་པ་མཐིལ་་་་་
ཕྱིན་མཛད་དེ། མདོ་སྔགས་རིག་གནས་བཅས་པར་མཁས་པའི་རྩེར་
སོན། དགུང་གྲངས་ལྔ་བཅུར་ཕེབས་པ་རབ་བྱུང་བཅུ་བཞི་པའི་ཆུ་
ལུག་ལོ་（ ༡༨༢༣）ལ་སྐུ་འབུམ་དགོན་བདག་ཨ་ཀྱཱ་ཡེ་ཤེས་མཁས་་་་
གྲུབ་རྒྱ་མཚོའི་ཡོངས་འཛིན་མཛད། དེ་ནས་བཟུང་ཁོང་གི་མཚན་
ལ་ཨ་ཀྱཱ་ཡོངས་འཛིན་ཞེས་པ་རྒྱུན་ཆགས་སུ་གྱུར། དགུང་གྲངས་ལྔ་
བཅུ་ང་དྲུག་ཏུ་ཕེབས་པ་ས་མོ་གླང་གི་ལོར་རྒྱ་ནག་རི་བོ་རྩེ་ལྔར་་་་་་
གནས་མཇལ་དུ་ཕེབས་ནས་རི་བོ་དྭངས་གསལ་གྱི་གནས་བསྟོད་་་་་
• 629 •



སྙན་འཇེབས་ལྡན་པ་བརྩམས།
དགུང་གྲངས་ལྔ་བཅུ་ང་བཞིར་ཕེབས་པ་རབ་བྱུང་བཅུ་་་་
བཞི་པའི་མེ་ཕག་ལོ་(༡༨༢༧)ལ། སྐུ་འབུམ་བྱམས་པ་གླིང་གི་པར་
ཁང་ངོ་མཚར་རིན་ཆེན་གླིང་དུ་རྗེ་ཙོང་པ་ཡབ་སྲས་ཀྱི་གསུང་འབུམ་
པར་བརྐོ་བའི་དུས་སུ་ཞུ་དག་པའི་འགན་འཛིན་མཛད་དེ། ལོ་དྲུག་
ལ་པར་བཀོད་ཟིན་པར་བྱས།
བོད་སོག་གི་བླ་ཆེན་མང་པོས་ཁོང་བླ་མར་བསྟེན་ནས་་་་་
མཁས་པའི་དབང་པོར་གྱུར། སྐུ་འབུམ་སྨན་པ་གྲྭ་ཚང་གི་ཁྲི་རབས་
བཞི་པ་ཨ་ཀྱཱ་བློ་བཟང་ངག་དབང་བསྟན་འཛིན་གྱིས་ཀྱང་ཁོང་བླ་་་
མར་བསྟེན་ནས་རབ་ཏུ་བྱུང་ཞིང་དགེ་ཚུལ་གྱི་སྡོམ་པ་མནོས།
མདོར་ན་བོད་ཧོར་སོག་བཅས་ཀྱི་སློབ་མ་མཁས་པ་མང་པོ་གསར་དུ་
སྤེལ། །
ཁོ་ནི་བོད་ཀྱི་རིག་གནས་སྤེལ་བར་ཐུགས་ལྷག་པར་དགྱེས་
ཤིང་། ཕྱི་རབས་པ་དག་ལ་ལྷག་བསམ་ཤིན་ཏུ་དཀར་བའི་མཁས་
དབང་དམ་པ་ཞིག་སྟེ། ཁོང་གི་གསུང་ཆོས་རྣམས་སུ་འདུལ་བའི་
གླེང་འབུམ་དང་ས་སྐྱ་ལེགས་བཤད་སོགས་ཀྱི་མིང་བརྡ་གོ་དཀའ་བ་
དང་བརྡ་རྙིང་དག་གི་བརྡ་བཀྲོལ་ཕྱོགས་བསྡུས་བྲིས་ཡོད་ཅིང་། ད་
དུང་བོད་ཀྱི་ནང་པའི་གྲུབ་མཐའ་རིས་མེད་ཀྱི་འབྱུང་ཁུངས་མདོར་་
བསྡུས། སུམ་རྟགས། སྡེབས་སྦྱོར། སྒྲ་རིག་བཅས་ཀྱི་ནང་དོན་
• 630 •



མདོར་བསྡུས་གོ་སླ་ལ་ཉུང་བ་དང་ཁྱད་པར་ཁོང་གི་གསུང་ཚང་མ་་་
དོན་འདུས་ལ་ཚིག་ཚོགས་ཉུང་བའི་སྒོ་ནས་རང་ཅག་ཕྱི་རབས་པ་་་
དག་ལ་ལྟ་བདེ་བ་ཁོ་ན་ཡོད་པ་འདིས་ཁོང་ནི་མཁས་ཉམས་དང་་་་་་
འཇིགས་ཉམས་བསྟན་མཁན་ཞིག་མིན་པར་ཕྱི་རབས་པར་ཕན་པ་་་
གཙོ་བོར་འཛིན་མཁན་ཞིག་ཡིན་པར་གསལ་པོར་མཚོན་འདུག
ཁོང་དགུང་ལོ་མཐོན་པོ་ཙམ་བཞུག་ཡོད་ཚོད་འདུག་ཀྱང་། ནམ་
ཙམ་འདས་པ་ནི་ལོ་རྒྱུས་གསལ་པོར་མ་མཐོང་།
ཁོང་གི་གསུང་སྐུ་འབུམ་པར་མ་ཀ་པ་དང་ཁ་པ་པོ་་་་་
གཉིས་མི་རིགས་དཔེ་མཛོད་ཁང་དུ་བཞུགས་སོ།
སྡེ་ཁྲི་འཇམས་དབྱངས་ཐུབ་བསྟན་ཉི་མའི་
རྣམ་ཐར་མདོར་བསྡུས།
སྡེ་ཁྲི་འཇམ་དབྱངས་ཐུབ་བསྟན་ཉི་མ་ནི། མདོ་ཁམས་
སྨད་ཀྱི་ས་ཡི་ཐིག་ལེར་རྩེ་གཞུང་གི་ཡུལ་གྲུར། རབ་བྱུང་བཅུ་གསུམ་
པའི་ས་མོ་ཕག་གི་ལོ་ （༡༧༧༩） བོད་ཟླ་བདུན་པའི་ཚེས་བརྒྱད་ཀྱི་
ཐོ་རངས་ལ་སྐུ་བལྟམས།
• 63 •



དགུང་གྲངས་ལྔ་པའི་དུས་སུ། འཇམ་དབྱངས་བཞད་པ་
འཇིགས་མེད་དབང་པོས། སྡེ་ཁྲི་འཇིགས་མེད་ལུང་རིགས་རྒྱ་མཚོའི་
སྐྱེ་སྤྲུལ་དུ་ངོས་འཛིན་མཛད། དགུང་ལོ་དྲུག་པ་ཤིང་འབྲུག་ལོའི་ཟླ་
བ་བཞི་པར་བསུ་སྐྱེལ་ཕུན་སུམ་ཚོགས་པ་དང་བཅས། བཀྲ་ཤིས་
འཁྱིལ་དགོན་པར་གདན་དྲངས་ཏེ་སྡེ་ཁྲི་གོང་མའི་ཁྲིར་མངའ་་་་
གསོལ་མཛད། ཀུན་མཁྱེན་འཇིགས་མེད་དབང་པོའི་སྤྱན་སྔར་རབ་
བྱུང་དགེ་ཚུལ་གྱི་སྡོམ་པ་ཡང་དག་པར་བླངས། མཚན་ཐུབ་བསྟན་
ཉི་མ་ཞེས་པ་བསྩལ། །
དེ་ནས་དཔའ་རིས་དགེ་བཤེས་འཇིགས་མེད་དམ་ཆོས་་་་་
སློབ་དཔོན་དུ་བསྟེན་ནས། ཡི་གེ་འབྲི་ཀློག འདོན་ཆོག་ཡིག་ཆ།
གཞུང་ཆེན་ལྔའི་རྩ་བ་སོགས་ཐུགས་འཛིན་དགོས་རིགས་རྣམས་་་་་
སྦྱངས། །
དགུང་ལོ་དགུ་པ་མེ་ལུག་ལོ་ནས་བཟུང་། གུང་ཐང་བསྟན་
པའི་སྒྲོན་མེ་བླ་མར་བསྟེན་ནས། དབང་ལུང་ཁྲིད་བཤད་སོགས་
ཟབ་ཆོས་མང་པོས་ཐུགས་ཀྱི་བུམ་པ་ཡོངས་སུ་གང་བར་མཛད། །
དགུང་ལོ་བཅུ་བཞི་པ་ཆུ་བྱི་ལོའི་ཟླ་བ་གཉིས་པར། བཀྲ་ཤིས་འཁྱིལ་
དུ་རིགས་སྨྲའི་བསྟི་གནས་ཐོས་བསམ་གླིང་གི་གྲྭ་ཚང་གི་ཆོས་གྲྭར་་་་
ཞུགས་ཤིང་། གཞུང་ལུགས་རྒྱ་མཚོ་ལྟ་བུར་ཐོས་བསམ་གྱི་དབུ་
བཙུགས། གཞུང་པོད་ལྔ་ལ་བརྩོན་པ་ལྷུར་ལེན་མཛད་དེ་མཁས་
• 632 •



པའི་དབང་པོར་གྱུར། དཔལ་མང་དཀོན་མཆོག་རྒྱལ་མཚན་བླ་མར་
བསྟེན་ནས་གསང་སྔགས་ཀྱི་སྡོམ་པའི་སྙིང་པོ་མ་ལུས་པ་ཞུས།
མདོར་ན་སྡེ་སྣོད་གསུམ་དང་རྒྱུད་སྡེ་བཞིས་བསྡུས་པའི་་་་་
གཞུང་ལུགས་རབ་འབྱམས་ལ་དབང་འབྱོར་ཞིང་མཁས་བཙུན་་་་་
གཉིས་ལྡན་དུ་གྱུར་པས་ཀུན་གྱིས་བཀུར། མདོ་སྨད་ཚ་གན་དགོན་
དང་། མེ་ཤིང་དགོན་སོགས་ཀྱི་མཁན་པོ་ལོ་བཅུ་ལྷག་བཞུགས་ཏེ།
ཆོས་འཆད་ཉན་མཛད། དགུང་ལོ་ཞེ་དྲུག་པ་ཤིང་སྤྲེལ་ལོར་བླ་བྲང་
བཀྲ་ཤིས་འཁྱིལ་གྱི་གདན་སར་ལོ་གཅིག་ཙམ་བཞུགས་རྗེས། སོག་
ཡུལ་གྱི་དགོན་སྡེ་མང་པོར་ཞབས་ཀྱིས་བཅགས་ཏེ། དེ་གའི་སེར་སྐྱ་
མང་ཚོགས་རྣམས་ལ། དབང་ལུང་ཁྲིད་སོགས་དམ་པའི་ཆོས་ཀྱི་
དགའ་སྟོན་རྒྱ་ཆེར་སྤེལ། རིས་མེད་དད་ལྡན་ཡོངས་ཀྱིས་བཀུར་སྟི་
ཚད་མེད་བྱས། རྒྱ་ནག་པེ་ཅིན་དུའང་ཕེབས་མྱངས།
དགུང་ལོ་བརྒྱད་ཅུ་གྱ་བཞིར་ཕེབས་པ་རབ་བྱུང་བཅུ་བཞི་
པའི་ཆུ་ཁྱི་ལོ་(༡༨༦༢）བོད་ཟླ་གཉིས་པའི་ཚེས་བཞི་ལ་དགོངས་པ་
ཆོས་དབྱིངས་སུ་ཐིམས་སོ།།
གསུང་ཆོས་ཀྱི་སྐོར་ནི། རྣམ་ཐར་གྱི་སྐོར་དང་། བྱམས་
ཆོས་དང་འདུལ་བའི་སྐོར་གྱི་སྤྱི་དོན། བླ་མའི་རྣལ་འབྱོར་དང་དུས་
འཁོར་གྱི་སྐོར་སྒྲུབ་ཐབས་སྣ་ཚོགས་བཅས་པོ་ཏི་ལྔ་མི་རིགས་དཔེ་་་
མཛོད་ཁང་དུ་བཞུགས་སོ།།
• 633 •



རྔ་རྒོད་བློ་བཟང་བྱམས་པ་རབ་རྒྱས་ཀྱི་
རྣམ་ཐར་མདོར་བསྡུས།
རྔ་རྒོད་བློ་བཟང་བྱམས་པ་རབ་རྒྱས་ནི། མདོ་སྨད་ཀྱི་
སའི་ཆར་ཤིས་ཚང་ཞེས་པའི་ཡུལ་དུ། ཡབ་གཟུངས་འབུམ་རྒྱལ་
དང༌། ཡུམ་ཀླུ་མོ་གཉིས་ཀྱི་སྲས་སུ། རབ་བྱུང་བཅུ་གསུམ་པའི་
ལྕགས་མོ་གླང་གི་ལོ་(༡༧༨ ༡)ཟླ་བ་གཉིས་པར་སྐུ་བལྟམས།
འཁྲུངས་མ་ཐག་ཏུ། ཁྲི་ཆེན་བློ་བཟང་ཉི་མས་དཀོན་
མཆོག་སྐྱབས་ཞེས་པའི་མིང་བཏགས། དགུང་གྲངས་ལྔ་པར་འཇམ་
དབྱངས་བཞད་པ་འཇིགས་མེད་དབང་པོས་རྔ་རྒོད་ནམ་མཁའ་སེང་
གེའི་སྐུ་སྐྱེ་རུ་ངོས་བཟུང་། དགུང་ལོ་དྲུག་པར་བཀྲ་ཤིས་འཁྱིལ་དུ་
ཚོགས་ཆེན་ཁྲི་པ་རབ་བརྟན་རྒྱ་མཚོའི་དྲུང་དུ་གྲུབ་རྒྱལ་ལུགས་ཀྱི་ཚེ་
དབང་ཞུས། དམ་པའི་ཆོས་ཀྱི་བདུད་རྩིར་ཐོག་མར་རོལ།
དགུང་ལོ་བདུན་བཞེས་པ་ན། ཁྲི་ཆེན་བློ་བཟང་ཉི་མའི་
དྲུང་དུ་རབ་ཏུ་བྱུང་། མིང་བློ་བཟང་བསྟན་པ་རབ་རྒྱས་བཏགས། །
དེ་ནས་ཀློག་སློབ་པའི་འགོ་བཙུགས། ལོ་དེའི་ཟླ་བ་བཅུ་པའི་ཚེས་
• 634 •



གཅིག་ཉིན་པར་རང་ཁྱིམ་ནས་བཏེགས་ཏེ། ཉ་འབན་རྒྱལ་རི་ཐང་
སོགས་བརྒྱུད་ནས་ཚེས་ལྔ་ཉིན་པར་བླ་མ་གོང་མའི་གདན་ས་བཀྲ་་་
ཤིས་བཤད་སྒྲུབ་གླིང་དུ་འབྱོར། དགེ་འདུན་པ་རྣམས་ཀྱིས་སེར་
སྦྲེངས་ཟབ་རྒྱས་དང་བཅས་གསུས་ཏེ་གདན་ཁྲིར་བཀོད། དགུང་ལོ་
བརྒྱད་པར། དྲན་དབང་མཁས་བཙུན་སེང་གེའི་ཞབས་དྲུང་དུ་
བཟང་པོ་སྤྱོད་པའི་སྨོན་ལམ་སོགས་སྦྱོར་ཀློག་དག་པར་བསླབས།
བཙུན་པ་འཇམ་དབྱངས་ཤེས་རབ་སློབ་དཔོན་དུ་བསྐོས།
དགུང་ལོ་དགུ་པར་ཤུགས་ཡག་རི་ཁྲོད་དུ་ཕེབས། ཡེ་ཤེས་
རྒྱ་མཚོའི་སྤྱན་སྔར་དགེ་ཚུལ་གྱི་སྡོམ་པ་མནོས། འདུལ་བའི་བསླབ་
བྱ་རྣམས་ཞིབ་ཁྲིད་དང་གུང་ཚིགས་སོགས་མ་ཆག་པར་བྱས།
དགུང་ལོ་བཅུ་པར་ལྷ་འབྲུམ་བཏབ། རྗེ་གོང་མའི་དངོས་སློབ་སྨན་
པ་དགེ་ལེགས་ཀྱིས་ཅོ་ནེ་མཁན་པོའི་མདུན་ནས་སྨད་འཁྱེར་ཡོང་བ་
བཞེས་པས་མྱུར་དུ་བདེ་བར་གྲོལ། ཁོང་གི་འབྲུམ་ཀོག་ལ་བརྟེན་
ནས་བྱིས་པ་བརྒྱ་ལྷག་འབྲུམ་ནད་ལས་ཐར། །
དགུང་ལོ་བཅུ་གཅིག་པར་རང་ཡུལ་དུ་ཕེབས། སེར་སྐྱ་
མང་ཚོགས་རྣམས་ལ་གྲུབ་རྒྱལ་ལུགས་ཀྱི་ཚེ་དབང་བསྐུར། སྒྲོས་
དག་ཅིང་གསལ་ལ་ལྷག་ཆད་མེད་པས། ཕ་ཁུ་སོགས་དགའ་སྤྲོ་ཆེན་
པོ་བསྐྱེད། དགུང་ལོ་བཅུ་གཉིས་ནས་བཅོ་བརྒྱད་བར་ལོ་བདུན་
རིང་། དགེ་བའི་བཤེས་གཉེན་དུ་མར་བསྟེན་ནས་དབང་ལུང་ཁྲིད་
• 635 •



སོགས་ཞུས་ཤིང་ཁོང་རང་ཉིད་ནས་ཀྱང་དབང་ལུང་སོགས་གནང་།
དགུང་ལོ་བཅུ་དགུ་པར་དྲིན་ཆེ་བའི་ཡུམ་དུས་ཀྱི་ཆོས་ཉིད་དུ་གྱུར་་་་
པར་བརྟེན། ཐུགས་སྐྱོ་བ་ཆེན་པོས་ཀུན་རིག་གི་སྦྱངས་ཆོག་ནན་
ཏན་བགྱིས་ཤིང་། བླ་བྲང་དགོན་ནས་གུང་ཐང་རིན་པོ་ཆེ་གདན་
དྲངས་ནས་། འཕོ་བ་དང་སྦྱངས་ཆོག གཤིན་དབང་སོགས་ཀྱི་
བཀའ་དྲིན་བསྩལ། ལོ་དེར་ཁྲི་ཆེན་དཀོན་མཆོག་རྒྱལ་མཚན་གྱིས་
མཁན་སློབ་སྦྲགས་མ་གནང་ནས། དགེ་འདུན་གྲངས་ཚང་དབུས་སུ་
བསྙེན་རྫོགས་ཀྱི་སྡོམ་པ་མནོས། སློབ་དཔོན་བློ་བཟང་རྒྱལ་མཚན་
དང་། དཔལ་མང་རིན་པོ་ཆེ་སོགས་ལ་དབང་ལུང་ཁྲིད་བཅས་མང་
དུ་ཞུས།
དགུང་ལོ་ཉེར་དགུ་པ་ས་སྦྲུལ་ལོའི་ཟླ་བ་ལྔ་པའི་ནང་།
འཇམ་དབྱངས་བཞད་པ་འཇིགས་མེད་རྒྱ་མཚོ་དང་ལྷན་ཅིག་ཏུ་་་་་
དབུས་གཙང་དུ་གནས་སྐོར་ཕེབས། དབུས་དང་གཙང་གི་དགོན་
གནས་ཡོངས་ལ་མཇལ་སྐོར་ཕེབས་ཏེ་རྟེན་ཁྱད་འཕགས་རྣམས་ལ་་་
མར་མེ་སྙན་ཤལ་དང་། རིས་མེད་གྲྭ་མང་ཡོངས་ལ་མང་འགྱེད་
ཕུལ། ཏཱ་ལའི་དགུ་པ་སྐུ་ན་ཕྲ་ཡང་མཇལ་བའི་དུས་སུ་ཞལ་འཛུམ་
དང་བཅས་ཁམས་འདྲི་སོགས་གསུང་གསལ་གནང་། བཀྲ་ཤིས་ལྷུན་
པོར་པཎ་ཆེན་རིན་པོ་ཆེ་ལ་ཆོས་འབྲེལ་ཞུས། དབུས་གཙང་ལ་ལོ་
གཅིག་ཙམ་འགོར་རྗེས། རང་ལོ་སུམ་ཅུ་པ་ལྕགས་རྟ་ཟླ་བ་བདུན་
• 636 •



པར་གདན་ས་བཀྲ་ཤིས་བཤད་སྒྲུབ་གླིང་དུ་ཚུར་ཕེབས། གཙུག་
ལག་ཁང་གསར་བཏབ་དང་། ལྷ་སྐུ་གསར་བཞེངས། གསེར་དངུལ་
གྱི་གསུང་རབ་གསར་བྲིས་སོགས་རྣམ་དཀར་གྱི་ཕྲིན་ལས་རྒྱ་ཆེན་པོ་
སྤེལ།
དགུང་ལོ་ཞེ་གསུམ་པར་ཁོང་ལ་བྱ་བ་ལས་ཀྱི་འཁོར་ལོ་་་་
བསྐོར་བར་ལྷག་བསམ་རྣམ་དག་གིས་ཕན་གྲོགས་མཛད་པོ་དྲིན་་་་་
ཅན་གྱི་སློབ་དཔོན་དེ་ཉིད། རིམ་གྲོ་སྨད་བཅོས་ལ་འབད་ཀྱང་མ་
འཚོ་བར་ལྔ་ལམ་དུ་གཤེགས་པས་ཐུགས་ཁྲལ་ཚད་མེད་བྱུང་རུང་བྱ་
ཐབས་བྲལ་ཞིང་། བཀྲ་ཤིས་འཁྱིལ་སོགས་དགོན་ཆེན་རྣམས་སུ་
མང་འགྱེད་དང་། བླ་ཆེན་རྣམས་ལ་བསྔོ་རྟེན་ཕུལ་བ་སོགས་
དགོངས་རྫོགས་ཀྱི་བྱ་བ་ལེགས་པར་བསྒྲུབས། དགུང་ལོ་ཞེ་བརྒྱད་
པར་རྔ་ཁོག་ཕྱོགས་ཀྱི་དགོན་གནས་རྣམས་སུ་ཕེབས་ཏེ་ཆོས་སྦྱིན་་་་་
བསྩལ། ཞེ་དགུ་པར་སོག་ཡུལ་གྱི་དགོན་ཁག་རྣམས་སུ་ཕེབས།
དགུང་ལོ་རེ་དགུ་རུ་ཕེབས་པ། རབ་བྱུང་བཅུ་བཞི་པའི་ས་
མོ་བྱའི་ལོ་（༡༨༤༩）ཟླ་བ་གསུམ་པའི་ཚེས་ཉི་ཤུ་ཉིན་གྱི་སྔ་དྲོར་་་་
དགོངས་པ་ཆོས་དབྱིངས་སུ་ཐིམ་མོ།།
ཁོང་གི་གསུང་ནི་ཆོས་ཚན་ལྔ་བཅུ་ང་བཞི་ཡོད་པ་པོ་ཏི་ཀ་
པ་དང་ཁ་པ་གཉིས་སུ་བསྡུས་པ་ཞིག་མི་རིགས་དཔེ་མཛོད་ཁང་དུ་་་
བཞུགས་ཡོད་ཅིང་། ནང་དོན་ཕལ་མོ་ཆེ་ཚེ་འགུགས་དང་སྦྱིན་སྲེག།
• 637，



བསྙེན་ཡིག བསང་མཆོད་སོགས་འདོན་ཆའི་ཆོ་གའི་སྐོར་ཡིན་ལ་
དཀར་ཆག་དང་། ཆབ་ཤོག་བསླབ་བྱའི་སྐོར་བཅས་ཀྱང་འགའ་
ཞིག་ཡོད་དོ།།
པཎ་ཆེན་བསྟན་པའི་ཉི་མའི་རྣམ་
ཐར་མདོར་བསྡུས།
པཎ་ཆེན་བདུན་པ་བསྟན་པའི་ཉི་མ་ནི། གཙང་ཉང་
སྨད་ཀྱི་སའི་ཆ་སྔོན་པ་ཚབ་ཚུལ་ཁྲིམས་རྒྱལ་མཚན་དང་སྣ་ནམ་རྡོ་་་
རྗེ་བདུད་འཇོམས་གཉིས་ཀྱི་མཚན་ཟུར་བསྡུས་ཏེ་ཡུལ་གྱི་མིང་་་་་
བཏགས་པས་པ་ནམ་ཞེས་གྲགས་པར་ཡབ་དཔལ་ལྡན་དོན་གྲུབ་་་་་
དང་། ཡུམ་འཆི་མེད་རྒྱལ་མོ་གཉིས་ཀྱིས་སྲས་སུ་རབ་བྱུང་བཅུ་
གསུམ་པའི་ཆུ་སྟག་（༡༧༨༢）ལོར་སྐུ་བལྟམས། ཏཱ་ལའི་བླ་མ་
འཇམ་དཔལ་རྒྱ་མཚོ་དང་ལ་མོ་ཆོས་སྐྱོང་གཉིས་ཀྱིས་པཎ་ཆེན་སྐུ་་་
གོང་མའི་ཡང་སྲིད་ངོས་འཛིན་མཛད། ཆུ་ཡོས་ལོར་འཁྲུངས་ཡུལ་
ནས་དགའ་ལྡན་ལེགས་བཤད་ཆོས་གླིང་དུ་གདན་ཞུ་བསྐུངས། ཤིང་
འབྲུག་ལོ་ལ་བཀྲ་ཤིས་ལྷུན་པོའི་ཆོས་སྡེར་གདན་དྲངས་ནས་ཁྲི་་་་
• 638 •



ཕེབས་ཀྱི་མཛད་སྒོ་གཟབ་ཅིང་རྒྱས་པ་མཛད། རྒྱལ་བ་འཇམ་
དཔལ་རྒྱ་མཚོས་གཙུག་ཕུད་བཞེས་ཐོག་རྒྱལ་དབང་མཆོག་ནས་སློབ་
དཔོན་དང་པཎྜི་ཏ་ཆེན་པོ་ཡེ་ཤེས་རྒྱལ་མཚན་ནས་དུས་གོ་བ་མཛད་
དེ་དགེ་བསྙེན་གྱི་སྡོམ་པ་མནོས། མཚན་རྗེ་བཙུན་བློ་བཟང་དཔལ་
ལྡན་བསྟན་པའི་ཉི་མ་ཞེས་གསོལ། སྔགས་ཆེན་ཡོན་ཏན་རྒྱ་མཚོ་
ཡོངས་འཛིན་དུ་བསྟེན། ཡི་གེའི་ཕྱི་མོ་ཀ་ཁར་སྦྱོང་བའི་དབུ་
བཙུགས། ས་སྤྲེལ་ལོར། སྟོད་ཁུལ་ས་མཚམས་སུ་གོརྟ་བས་དུས་
གཟིར་བསླངས་སྟབས་རེ་ཞིག་ཉེན་ཡོལ་དུ་དབུས་ནས་གདན་ཞུ་་་་
འབྱོར་བ་བཞིན་ལྷ་ལྡན་དུ་ཆིབས་བསྒྱུར་བསྐྱངས། དེའི་ཕྱི་ལོར་
རྒྱལ་བ་རིན་པོ་ཆེར་བརྟན་བཞུགས་གསོལ་འདེབས་འབུལ་བའི་་་་
མཎྜལ་ལྗགས་བཤད་གནང་། དེ་སྐབས་དགུང་ལོ་བདུན་ལས་སོན་
མེད་པས་སྐུ་ན་ཕྲ་སྟབས་གྲ་སྒྲིག་པོ་ཞིག་ཨེ་ཡོང་སྙམ་ཚང་མར་བློ་་་་
གཡེང་བྱུང་ཡོད་ནའང་། དེ་ལས་ལྡོག་སྟེ་གསུང་དཔངས་མཐོ་ལ་
གསལ་དག་སྙན་གསུམ་གྱི་སྒོ་ནས་ཞུམ་པ་མེད་པར་གནང་། དེར་
འདུས་སེར་སྐྱ་རྣམས་ཤིན་ཏུ་ངོ་མཚར་ཞིང་དད་གུས་ཚད་མེད་་་་་
སྐྱེས། རྒྱལ་བ་རིན་པོ་ཆེས་མཁན་པོ་དང་ཡོངས་འཛིན་པཎྜིཏ་ཆེན་
པོས་ལས་སློབ། དགའ་ལྡན་ཁྲི་པ་བློ་བཟང་སྨོན་ལམ་གྱིས་དུས་གོ་བ་
མཛད་པའི་དྲུང་ནས་དགེ་ཚུལ་གྱི་བསླབ་སྡོམ་བཞེས། ལྕགས་ཕག་
ལོར་གོར་དམག་སྟོང་ཤེལ་དཀར་ཁུལ་དུ་བཏེག་པར་བརྟེན་ཨམ་་་་
• 639 •



བན་ནས་རྒྱལ་བ་ཡབ་སྲས་མགར་ཐར་ཕྱོགས་སུ་ཕེབས་དགོས་ཚུལ་་
ཞུས་པར་སྐབས་དེར་སེ་འབྲས་དགེ་གསུམ་གྱི་བླ་སྤྱི་ནས་ངེད་རང་་་་
ཚོས་བསྲུང་བར་བྱ་ཆོག་པས་རྒྱལ་དབང་ཡབ་སྲས་གཉིས་པོ་ཕྱོགས་་་
གཞན་དུ་ཕེབས་ན་མི་འཐུབ་པའི་གནས་ཚུལ་ནན་ཞུ་བྱས། ཨམ་
བན་གཉིས་ཀྱིས་ཀྱང་དགོངས་མཐུན་བྱས་ཏེ་མགར་ཐར་ཕྱོགས་སུ་་་
མ་ཕེབས་པར་ལྷ་ལྡན་རང་དུ་བཞུགས། ཏཱ་ལའི་ཡོངས་འཛིན་པཎྜི་
ཏ་ཡེ་ཤེས་རྒྱལ་མཚན་གྱི་མདུན་ནས་ལམ་རིམ་བདེ་ལམ་གྱི་ཟབ་ཁྲིད་
སོགས་མདོ་སྔགས་ཀྱི་དབང་ལུང་དུ་མ་གསན་ནས་ཐུགས་སུ་ཆུད་པ་
མ་ཟད། རྗེ་ཉིད་ཀྱི་ཡོངས་འཛིན་འཕར་མ་སྔགས་ཆེན་བློ་བཟང་
བསྟན་འཛིན་གྱི་དྲུང་ནས་དགའ་ལྡན་ལྷ་བརྒྱ་མའི་ཁྲིད་ལུང་ཟབ་་་
བཤད་ཀྱིས་བརྒྱན་པ་སོགས་དབང་ལུང་མང་པོ་གསན། མེ་སྦྲུལ་ལོ་
ནས་བསྡུས་གཞུང་རིགས་པའི་རྒྱ་མཚོས་མཚོན་གཞུང་ལུགས་ཆེན་པོ་
རྣམས་ལ་གསན་སྦྱོང་མཛད། རིང་པོར་མ་ཐོགས་པར་གཞུང་ལུགས་
རྣམ་གཞག་གི་ཚིག་དོན་ཐུགས་སུ་ཆུད་དེ་ཚད་མ་རྣམ་འགྲེལ་གྱི་་་་
མཐའ་གཅོད་སྤྱི་དོན་དང་བཅས་པ་ལ་ཤིན་ཏུ་མཁས་པར་གྱུར།
ཚིག་ཙམ་དང་འོལ་སྤྱི་ཙམ་གྱིས་ཚིམ་པ་མ་ཡིན་པར་ཐེག་པ་གསུམ་་
གྱི་ལམ་གྱི་གནས་ཐམས་ཅད་རིགས་པའི་ལམ་ནས་རྙེད་ཐུབ་པར་་་་་
ཐུགས་བརྩོན་ཤིན་ཏུ་ཆེ་ཁར་ཉིན་རེར་ཤོག་བུ་མདའ་ཚད་མ་བཅུ་་་
གསུམ་བཅུ་བཞི་ཙམ་རེ་ཐུགས་འཛིན་མཛད་པ་སོགས་མཁྱེན་རབ་་་
• 640 •



འགྲན་ཟླ་བྲལ་བའི་གྲགས་པ་ཐོབ། ལྕགས་བྱ་ལོ་རྒྱལ་བ་འཇམ་
དཔལ་རྒྱ་མཚོས་མཁན་པོ་དང་། ཡོངས་འཛིན་བློ་བཟང་བསྟན་
འཛིན་གྱིས་ལས་སློབ། བྱང་རྩེ་ཆོས་རྗེ་མཐུ་སྟོབས་རྒྱ་མཚོས་གསང་
སྟོན། བླ་མ་ངག་དབང་བཀྲ་ཤིས་ཀྱིས་དུས་གོ་བ་སོགས་མཛད་པའི་
དྲུང་ནས་བསྙེན་པར་རྫོགས་པ་དགེ་སློང་གི་བསླབ་སྡོམ་བཞེས།
རྒྱལ་བ་རིན་པོ་ཆེའི་སྐུ་མདུན་ནས་བྱང་ཆུབ་ལམ་རིམ་གྱི་དམར་ཁྲིད་
སོགས་ཀྱི་ལྗགས་ལུང་གསན། ཆུ་ཁྱི་ལོར་རྗེ་ཙོང་ཁ་པ་ཡབ་སྲས་དང་
རྗེ་བློ་བཟང་ཆོས་རྒྱན་བློ་བཟང་ཡེ་ཤེས། སྐལ་བཟང་རྒྱ་མཚོ་བཅས་
ཀྱི་གསུང་འབུམ་ཆ་ཚང་དང་། རྗེ་བློ་བཟང་དཔལ་ལྡན་ཡེ་ཤེས་ཀྱི་
གསུང་འབུམ་པོད་བཞི་པོ་འཕྲོས་དང་བཅས་པ་གསེར་ཆོས་སུ་་་་་
བཞེངས་པར་མཛད། ཛྷེ་ཀྴིམ་ལས་གྲུབ་པའི་གསང་བདེ་འཇིགས་
གསུམ་གྱི་སྐུ་བརྙན་དང་། གསེར་ཟངས་ཀྱི་སྨན་བླ་བདེ་གཤེགས་
བརྒྱད་སོགས་ཀྱི་སྐུ་བརྙན་ཡང་གསར་བཞེངས་མཛད་དེ་རྣམ་རྒྱལ་་་
ཕོ་བྲང་དུ་བཞུགས་སུ་གསོལ། ཤིང་བྱི་ལོར། རྒྱལ་བ་འཇམ་དཔལ་
རྒྱ་མཚོ་ཞི་བར་གཤེགས་པས་དགོངས་རྫོགས་མཆོད་སྤྲིན་རྒྱ་ཆེ་་་་
བསྒྲུབས་པ་དང་སྦྲགས་ཡང་སྲིད་མྱུར་བྱོན་གསོལ་འདེབས་བརྩམས་
པར་མཛད། ས་འབྲུག་ལོར་གུང་ཐང་དུ་ཆིབས་བསྒྱུར་ཐོག་རྒྱལ་བ་
རིན་པོ་ཆེའི་ཡང་སྲིད་སྤྲུལ་སྐུའི་གཙུག་ཕུད་བཞེས། མཚན་བློ་
བཟང་བསྟན་པའི་འབྱུང་གནས་ངག་དབང་ལུང་རྟོགས་རྒྱ་མཚོ་ཞེས་
• 641 •



གསོལ། དེ་ནས་རྭ་སྒྲེང་དང་། རི་བོ་དགའ་ལྡན་སོགས་ལ་གནས་
གཟིགས་དང་འབྲེལ་དགེ་འདུན་ལ་བསྙེན་བཀུར་མང་འགྱེད་དང་།
སྐྱེ་བོ་སེར་སྐྱ་དུ་མར་ཆོས་སྦྱིན་གྱིས་ཚིམས་པར་མཛད། ཆུ་བྱ་ལོར་
ཇོ་བོ་ཤཱཀྱ་མུ་ནེའི་སྤྱན་སྔར་རྗེ་ཉིད་ནས་མཁན་པོ་དང་དགའ་ལྡན་་་
ཁྲི་ཆེན་ཡོངས་འཛིན་ངག་དབང་སྙན་གྲགས་ནས་ལས་སློབ། ཤར་
པ་ཆོས་རྗེ་བྱང་ཆུབ་ཆོས་འཕེལ་ནས་དུས་གོ་བ་སོགས་མཛད་ནས་་་་
རྒྱལ་བ་ལུང་རྟོགས་རྒྱ་མཚོར་རབ་བྱུང་དང་། དགེ་ཚུལ་གྱི་སྡོམ་པ་
ཕུལ། དེ་ནས་དུས་མི་རིང་བར་ཤིང་ཕག་ལོར་རྒྱལ་བ་རིན་པོ་ཆེ་སྐུ་
གཤེགས་པས་དགོངས་རྫོགས་མཆོད་སྤྲིན་བསྒྲུབས། ཆུ་རྟ་ལོར་གོང་
མའི་བཀའ་བཞིན་དབུས་ལྗོངས་ལྷ་ལྡན་དུ་ཆིབས་བསྒྱུར་ཐོག་རྒྱལ་་་
བ་སྐུ་གོང་མ་ལུང་རྟོགས་རྒྱ་མཚོའི་ཡང་སྲིད་ཀྱི་དོགས་གནས་ཡོད་པ་
གསུམ་གསེར་བུམ་ནང་མཚན་བྱང་བླུགས་ཏེ་དཀྲུག་འདོན་མཛད།
གསེར་བུམ་ནས་ཐོན་པ་ལི་ཐང་སྒྲོན་འདོགས་ཀྱི་ཁྱེའུ་དེ་བླ་ལྷའི་ལུང་
བརྟག་སོགས་གང་ས་ནས་ངེས་རྙེད་རྩེ་མཐུན་བྱུང་སྟེ་ངོས་འཛིན་་་་་
བསྐྱངས། དབུ་སྐྲ་གཙུག་ཕུད་བཞེས་ཏེ་དགེ་བསྙེན་དང་། དགེ་
ཚུལ་གྱི་བསླབ་སྡོམ་རིམ་པ་བཞིན་ཕུལ། མཚན་ངག་དབང་བློ་
བཟང་འཇམ་དཔལ་བསྟན་འཛིན་ཚུལ་ཁྲིམས་རྒྱ་མཚོ་ཞེས་གསོལ།
རབ་བྱུང་བཅུ་བཞི་པའི་ཤིང་བྱ་（༡༢༢༥）ལོར་གཞིས་ཀ་རྩེར་བཀྲ་
ཤིས་ཀུན་སྐྱོབ་གླིང་གི་གཙུག་ལག་ཁང་རྟེན་དང་བརྟེན་པར་བཅས་་
• 642 •



གསར་བཞེངས། གོང་མས་མན་རྒྱ་བོད་སོག་བཅས་ཡི་གེ་བཞི་
གཤིབས་ཀྱི་ཀུན་སྐྱོབ་གླིང་ཞེས་པའི་མཚན་དང་། ཕཱ་བྱའི་གྲོང་ཉན་
ཞེས་ཡིག་འབྲུ་བཞིའི་པན་བོད་སྐད་དུ་བསྒྱུར་ན་ཆོས་སྦྱིན་གཟི་་་་
འབར་ཞེས་པའི་གཟེངས་བསྟོད་བསྩལ། ཤིང་རྟ་ལོར་རྗེ་ཉིད་ནས་
མཁན་པོ་དང་སྲིད་སྐྱོང་ས་མ་ཊི་པཀྱིས་ལས་སློབ། དགའ་ལྡན་ཁྲི་
ཟུར་བྱང་ཆུབ་ཆོས་འཕེལ་གྱིས་གསང་སྟོན། ཁྲི་ཟུར་ཡོངས་འཛིན་
ངག་དབང་ཆོས་འཕེལ་གྱིས་དུས་གོ་བ་སོགས་མཛད་ནས་རྒྱལ་་་་་
ཚུལ་ཁྲིམས་རྒྱ་མཚོར་བསྙེན་རྫོགས་ཀྱི་སྡོམ་པ་ཕུལ། ཆུ་འབྲུག་ལོར་
བཀས་བཀོད་མཛད་པ་བཞིན་རིམ་གྱིས་ཕོ་བྲང་གསར་འདེབས་ཀྱི་་
དབུ་ཚུགས། དགེ་འདུན་གྱི་ཀུན་དགའ་ར་བ་སོགས་རྩེ་ཤོད་དང་།
བཀའ་བསྟན་བཞུགས་ཡུལ་ངོ་མཚར་ཕན་བདེ་ལྷ་ཁང་སོགས་རྟེན་་་་
དང་བརྟེན་པ་བཅས་ཤིང་རྟ་( ༡༨༣༤)ལོར་ལེགས་པར་གྲུབ།
མཚན“བདེ་ཆེན་ཀུན་བཟང་ཕོ་བྲང”ཞེས་འདོགས་པར་མཛད། མེ་
བྱ་ལོར་རྒྱལ་བ་ཚུལ་ཁྲིམས་རྒྱ་མཚོ་དགོངས་པ་ཆོས་དབྱིངས་སུ་་་་
མནལ་ཚུལ་བསྟན་ལུགས་གཞུང་ས་ནས་བཀའ་ཡིག་འབྱོར་འཕྲལ།
དགོངས་རྫོགས་མཆོད་སྤྲིན་བསྒྲུབས་པ་དང་། ཡང་སྲིད་མྱུར་འབྱོན་
གསོལ་འདེབས་འཕྲལ་དུ་བཀའ་རྩོམ་མཛད། ལྕགས་གླང་དབུས་
ལྗོངས་ལྷ་ལྡན་དུ་ཞབས་བཏེག་ནས་རྒྱལ་བ་རིན་པོ་ཆེའི་ཡང་སྲིད་་་་
བཞིའི་མཚན་བྱང་གསེར་བུམ་ནང་བརྟག་བསྒྲིལ་མཛད། ཁམས་
• 643 •



མགར་ཐར་ཚེ་དབང་དོན་གྲུབ་ཀྱི་སྲས་རྣམ་འཇོམས་རྡོ་རྗེ་དགུང་ལོ་
བཞིར་སོན་པ་བརྟག་བསྒྲིལ་ནས་ཐོན། བླ་ལྷའི་ལུང་བརྟག་དང་རྩེ་
མཐུན་བྱུང་བས་དེ་འཕྲལ་ངོས་འཛིན་ཐོག་གཙུག་ཕུད་བཞེས་ཏེ་་་་
མཚན་“ངག་དབང་བསྐལ་བཟང་བསྟན་པའི་སྒྲོན་མེ་མཁས་གྲུབ་རྒྱ་
མཚོ་” ཞེས་གསོལ། ཤིང་འབྲུག་（༡༨༤༤）ལོར་ཚེ་སྨོན་གླིང་ནོ་
མིན་ཧན་ནས་སྲིད་སྐྱོང་མཛད་སྐབས་ཛ་སག་སོགས་ནས་ལས་དོན་་་
འཐུབ་ཚང་བྱུང་མིན་ལ་བརྟེན་བཀའ་ཉེས་ཕོག་པའི་ཚབ་སྲིད་སྐྱོང་་
གི་མཛད་འཁུར་བཞེས། སྲིད་སྐྱོང་གི་ཡོང་འབབ་ཐམས་ཅད་མགྲོན་
གཉེར་བློ་བཟང་ཚུལ་ཁྲིམས་ལ་གཞུང་ཁྲ་ཆད་མེད་འགོད་དུ་བཅུག་་
སྟེ་དར་ཁ་ཙམ་ལྷག་ལུས་མེད་པར་གཞུང་སའི་རྩེ་འཕྲལ་བདེ་ཕྱག་་་
མཛོད་ལ་འབུལ་གནང་མཛད། དེའི་ཕྱི་ལོར་སྲིད་སྐྱོང་གི་མཛད་
འཁུར་རྭ་སྒྲེང་ནོ་མིན་ཧན་ལ་རྩིས་འབུལ་མཛད་དེ་བཀྲ་ཤིས་ལྷུན་་་་་
པོར་ཆིབས་བསྒྱུར་བསྐྱངས། མེ་རྟ་ལོར་པཎ་ཆེན་རིན་པོ་ཆེས་
མཁན་པོ་སོགས་མཛད་ནས་རྒྱལ་བ་མཁས་གྲུབ་རྒྱ་མཚོར་དགེ་ཚུལ་་
གྱི་བསླབ་སྡོམ་བསྩལ། ས་སྤྲེ་ལོར། འབྲས་ལྗོངས་དང་འབྲུག་པ་
གཉིས་གཡུལ་འགྱེད་ལ་ཉེ་སྟབས་འབྲུག་སྡེ་སྲིད་ཁྲི་པ་དང་པ་སྤྲོ་་་་
དཔོན་སློབ་བགྲེས་པོ་འབྲས་ལྗོངས་རྒྱལ་པོ་བཅས་ལ་བཀའ་ཡིག་་་་་་
རྟེན་སྦྲགས་དང་བཅས་ཕག་རི་གཞུང་ཚོང་གཉིས་རྫོང་བདའ་་་་
བསྐྱངས། ཕན་ཚུན་ཚང་མས་ལྷིང་འཇགས་ཞུ་རྒྱུར་བཀའ་དོན་སྤྱི་
• 644 •



འཁུར་དུ་བླངས། ཆོས་འབྲེལ་ཐོབ་པའི་སློབ་མའི་གཙོ་བོ་རྒྱལ་བ་སྐུ་
ཕྲེང་གསུམ་དང་ཁལ་ཁ་རྗེ་བཙུན་དམ་པ། གྲུབ་པའི་དབང་ཕྱུག་
ལྕང་སྐྱ་རིན་པོ་ཆེ། རྒྱལ་ཚབ་རྭ་སྒྲེང་རྡོ་རྗེ་འཆང་། ཕུར་ལྕོག་
བྱམས་པ་རིན་པོ་ཆེ་སྐུ་ཕྲེང་སྔ་ཕྱི། སེང་ཆེན་བློ་བཟང་བསྟན་འཛིན་
སྐུ་ཕྲེང་སྔ་ཕྱི། སྔགས་ཆེན་དཔལ་ལྡན་གྲགས་པ་སོགས་དང་།
གཞན་ཡང་ལུང་རིགས་ཀྱི་བློ་གྲོས་མཐར་སོན་ནས་འཆད་རྩོད་རྩོམ་་
གསུམ་ལ་འགྲན་ཟླ་མེད་པའི་གནས་ཐོབ་དགེ་བའི་བཤེས་གཉེན་ཇི་
སྙེད་ཅིག་བྱུང་བ་སོགས་ཆོས་སྲིད་ཀྱི་མཛད་པ་བཟང་པོས་སྐུ་ཚེ་ཧྲིལ་
པོ་དུས་འདའ་བར་མཛད་དེ། རབ་བྱུང་བཅུ་བཞི་པའི་ཆུ་གླང་
（༡༨༥༣）ལོར་དགུང་གྲངས་བདུན་ཅུ་དོན་གཉིས་སུ་སོན་སྐབས་སྐུ་
ཡི་བཀོད་པ་ཆོས་དབྱིངས་སུ་བསྡུས་སོ།།
ཁོང་གི་གསུང་ནི། རྣམ་ཐར་དང་། བླ་མའི་རྣལ་འབྱོར།
ཐོབ་ཡིག་དྲིས་ལན། བཅའ་ཡིག་སོགས་ཀ་ནས་ཏའི་བར་པོད་དགུ་
མི་རིགས་དཔེ་མཛོད་ཁང་དུ་བཞུགས་སོ།
• 645 •



སེང་ཆེན་བློ་བཟང་བསྟན་འཛིན་དཔལ་འབྱོར་
གྱི་རྣམ་ཐར་མདོར་བསྡུས།
སེང་ཆེན་བློ་བཟང་བསྟན་འཛིན་དཔལ་འབྱོར་ནི། བོད་
རབ་བྱུང་བཅུ་གསུམ་པའི་ཤིང་མོ་འབྲུག་གི་ལོར་（༡༧༨༤) ཉང་་
སྟོད་འབྲོང་རྩེའི་ཡུལ་གྲུར་སྐུ་བལྟམས། དགུང་ན་བྱིས་པའི་དུས་སུ་
ཏ་ལའི་བརྒྱད་པ་འཇམ་དཔལ་རྒྱ་མཚོ་དང་པཎ་ཆེན་བདུན་པ་་་་་
བསྟན་པའི་ཉི་མ་གཉིས་ནས་སེང་ཆེན་སྐུ་རབས་གཉིས་པ་བློ་བཟང་
དཔལ་འབྱོར་གྱི་ཡང་སྲིད་དུ་ངོས་འཛིན། དགུང་ལོ་བདུན་པར་
གཙང་བཀྲ་ཤིས་ལྷུན་པོའི་དགོན་པར་ཆོས་སྒོར་ཞུགས། པཎ་ཆེན་
བསྟན་པའི་ཉི་མའི་སྤྱན་སྔར་གཙུག་ཕུད་ཕུལ་ཞིང་ཁོ་ལ་མཚན་བློ་་་
བཟང་བསྟན་འཛིན་དཔལ་འབྱོར་ཞེས་བསྩལ། ལོ་དེའི་ཟླ་བ་བཞི་
པའི་ཚེས་བཞིའི་ཉིན་ཐོས་བསམ་གླིང་གི་མཁན་པོ་ཆོས་འཕེལ་དོན་་
གྲུབ་ལ་དགེ་ཚུལ་གྱི་སྡོམ་པ་ཞུས་ཤིང་རྡོ་རྗེ་འཛིན་པ་སྔགས་ཆེན་བློ་
བཟང་ཚེ་བརྟན་གྱི་དྲུང་ནས་འཇིགས་བྱེད་ལྷ་བཅུ་གསུམ་མའི་་་་་
དབང་སོགས་ཐོག་མར་ཞུས། ཐོས་བསམ་གླིང་གི་གྲྭ་ཚང་དུ་ལོ་བཅུ་
• 646 •



གཉིས་རིང་དགེ་བའི་བཤེས་གཉེན་མང་པོ་བསྟེན་ནས་མདོ་ཕྱོགས་་་་
ཀྱི་གཞུང་ལུགས་ཆེན་པོ་རྣམས་ལ་ཐོས་བསམ་མཐིལ་ཕྱིན་མཛད་དེ་་
མཁས་པའི་དབང་པོས་གྱུར་ཅིང་དགུང་ལོ་བཅུ་དགུར་ཕེབས་པ་ན་་
དཀའ་ཆེན་གྱི་མིང་བཏགས་ལེགས་པར་བླངས། དགུང་ལོ་ཉེར་
གཉིས་ཐོག་སྔགས་གྲྭར་ཞུགས་ནས་གསང་སྔགས་ཀྱི་གཞུང་རྣམས་ལ་
ཐོས་བསམ་ནན་སྨིན་མཛད་ པ་དང་ཆོ་ ག་ ཕྱག་ལེན་ གདངས་་་་་་
དབྱངས་རོལ་ཚིགས་གར་དང་ཐིག་ཚོན་སོགས་ལེགས་པར་སྦྱངས།
བསྐྱེད་རྫོགས་ཀྱི་སྐོར་ལ་ཡང་འབད་བརྩོན་གྱིས་བག་ཆགས་ཅི་་་་་
ཐེབས་མཛད། དགུང་ལོ་ཉེར་གསུམ་པ་མེ་སྟག་ལོའི་（༡༨༠༦） ཟླ་
བ་བཞི་པའི་ཚེས་བཅོ་ལྔའི་ཉིན་ཕོ་བྲང་རྒྱལ་མཚན་མཐོན་པོའི་་་་་
གཟིམ་ཆུང་ཉི་འོད་འཁྱིལ་བའི་ནང་དུ་པཎ་ཆེན་བློ་བཟང་དཔལ་་་་་
ལྡན་བསྟན་པའི་ཉི་མས་མཁན་པོ་དང་པཎ་ཆེན་ཡོངས་འཛིན་བློ་་་་
བཟང་བསྟན་འཛིན་གྱིས་ལས་སློབ་སྔགས་ཆེན་བློ་བཟང་ཚུལ་ཁྲིམས་
ཀྱིས་གསང་སྟོན་དཀྱིལ་ཁང་ཡེ་ཤེས་བརྩོན་འགྲུས་ཀྱིས་དུས་གོ་བ་་་་
མཛད་དེ་དགེ་འདུན་གྲངས་ཚང་དབུས་སུ་བསྙེན་རྫོགས་དགེ་སློང་་་་
གི་སྡོམ་པ་ཡང་དག་པར་མནོས། པཎ་ཆེན་རིན་པོ་ཆེ་དགུང་གྲངས་
ཉེར་ལྔར་ཕེབས་ཏེ་བསྙེན་རྫོགས་ཀྱི་སྡོམ་པ་གནང་བའི་ཐོག་མའི་་་་
སྐབས་སུ་ཁེལ་བས་ཤིན་ཏུ་དགའ་བ་བྱུང་། དེ་ནས་པན་ཆེན་མདུན་
བྱང་ཆུབ་བདེ་ལམ་སོགས་ལམ་ཁྲིད་དུ་མ་དང་གསང་བདེ་འཇིགས་་
• 647 •



གསུམ་སོགས་ཀྱི་དབང་སྒྲུབ་ཐབས་དང་རྗེས་གནང་སོགས་ཟབ་ཆོས་
བུམ་པ་གང་བྱོའི་ཚུལ་དུ་མནོས། པཎ་ཆེན་ཡོངས་འཛིན་འབྲོང་རྩེ་
བློ་བཟང་ཚུལ་ཁྲིམས་དང་ཡོངས་འཛིན་བློ་བཟང་བསྟན་འཛིན་་་་་
གཉིས་ཀྱི་སྤྱན་སྔར་པཎ་ཆེན་རིན་པོ་ཆེ་དང་ལྷན་ཅིག་ཏུ་ཟབ་ཆོས་་་་
མཐའ་ཡས་པ་གསན། ལོ་བདུན་ཙམ་རིང་གསང་སྔགས་རྒྱུད་པ་གྲྭ་
ཚང་དུ་གསན་བསམ་མཐར་ཕྱིན་མཛད་རྗེས་དགུང་ལོ་ཉེར་དགུ་་་་་
པར་པཎ་ཆེན་རིན་པོ་ཆེའི་བཀའ་ལྟར་གསང་སྔགས་རྒྱུད་པ་གྲྭ་ཚང་
གི་ཁྲི་ཐོག་ཉེར་གཅིག་པར་མངའ་གསོལ། དེ་ནས་བཟུང་བཀྲས་
ལྷུན་རྒྱུད་པ་གྲྭ་ཚང་གི་གསང་སྔགས་རྒྱུད་སྡེ་བཞིའི་རྩ་འགྲེལ་རྣམས་
ཀྱི་བཤད་པ་དང་དབང་རྗེས་གནང་ལུང་མན་ངག་སོགས་འཆད་་་་་
ཉན་གྱི་བྱ་བ་ཚང་མ་ཁོང་གིས་མཛད་ཅིང་སོག་པོ་སོགས་ཡུལ་ཕྱོགས་
གཞན་ནས་ཡོང་བ་དང་ས་དེར་གནས་པའི་དད་ལྡན་དོན་གཉེར་་་་་
ཅན་མང་པོ་ལ་དགེ་ཚུལ་དང་དགེ་སློང་གི་སྡོམ་པ་འབོགས་པ་སོགས་
རྣམ་དཀར་འཕྲིན་ལས་ཀྱི་མཛད་པ་རྒྱ་ཆེར་སྤེལ། དེ་ལྟར་ལོ་བཅུ་
ཕྲག་འགའི་རིང་མུ་མཐུད་པས་སོག་པོ་མཁན་ཆེན་ནོ་མིན་ཧན་བློ་་་
བཟང་ཚེ་དབང་དང་དབུས་གཙང་ཁམས་གསུམ་གྱི་མཁན་སློབ་དགེ་
བའི་བཤེས་གཉེན་མང་པོ་ཁོང་གི་སློབ་མར་གྱུར། གསང་སྔགས་ཀྱི་
བསྟན་པ་ཕྱོགས་ཀུན་ཏུ་རྒྱས་པར་མཛད། སེང་ཆེན་སྐུ་རབས་དང་
པོ་སོག་ཇུན་གར་གྱི་དཔོན་པོའི་དབུ་བླར་ཕེབས་མྱོང་བའི་སྟོབས་་་་་
• 648 .



ཀྱིས་ཇུན་གར་དཔོན་གྱིས་མི་སྣ་ཆེད་མངགས་ཐོག་ཁོང་ལ་དངུལ་་་་་
དངོས་ཀྱི་འབུལ་བ་ལེགས་པར་ཕུལ་ཅིང་མཆོད་ཡོན་གྱི་འབྲེལ་བ་་་་
དམ་པོར་གྱུར། ཁོང་གི་གསུང་མང་པོ་ཞིག་གི་སྐུལ་བ་པོ་སོག་པོའི་
བླ་མ་ཡིན་པའི་རྒྱུ་མཚན་ཡང་སོག་ཇུན་གར་དང་འབྲེལ་བ་ལེགས་པོ་
ཡོད་པའི་རྐྱེན་གྱིས་ཡིན་པར་མངོན།
ཁོང་གི་གསུང་འབུམ་སྐོར་ནི་ཆོ་ག་དང་སྒྲུབ་ཐབས་སྣ་་་་
ཚོགས་གསན་ཡིག་བླ་མའི་རྣལ་འབྱོར་བཅའ་ཡིག་གསུང་ཐོར་བུ་་་་་
དང་དཀར་ཆག་བཅས་ཆོས་ཚན་སུམ་ཅུ་སོ་གཉིས་ཡོད་ཅིང་ཆོས་་་་་
ཚན་རེ་རེ་བཞིན་ཀ་མད་ཀྱི་རྟགས་བརྒྱབ་སྟེ་པོ་ཏི་གཅིག་ཏུ་བསྡུས་་་
པ་རབ་བྱུང་བཅུ་བཞི་པའི་མེ་སྦྲུལ་ལོར་(༡༨༥༧)དབུས་ལྷ་ལྡན་དུ་
ཤིང་པར་གསར་དུ་བརྐོས། ཁོང་ནམ་གཤེགས་པའི་སྐོར་ལ་དཔྱད་
གཞི་ཡིད་རྟོན་རུང་བ་མ་རྙེད་སྟབས་མཐའ་གཅིག་ཏུ་ཁ་ཚོན་གཅོད་
ཐབས་བྲལ་ཡང་གསན་ཡིག་ལ་བལྟས་ན་པཎ་ཆེན་རིན་པོ་ཆེ་་་་་
དགོངས་པ་རྫོགས་ཟིན་པའི་རྗེས་སུ་བརྩམས་ཡོད་པར་གསལ་ཞིང་།
པཎ་ཆེན་བསྟན་པའི་ཉི་མ་རབ་བྱུང་བཅུ་བཞི་པའི་ཆུ་གླང་ལོའི་་་་་
（༡༨༥༣） ཟླ་བ་བཞི་པའི་ཚེས་བཞི་ལ་གཤེགས་ཤིང་། ལོ་དེར་སེང་
ཆེན་དགུང་གྲངས་བདུན་ཅུར་ཕེབས་ཡོད་ཁོང་གི་གསུང་འབུམ་་་་་
རྣམས་རབ་བྱུང་བཅུ་བཞི་པའི་མེ་སྦྲུལ་ལོར་(༡༨༥༧）ཕྱོག་བསྡུས་
• 649 •



བྱས་ནས་དཔར་བརྐོས་པ་སོགས་ལ་གཞིགས་ན་དགུང་གྲངས་དོན་་་་
གསུམ་པ་རབ་བྱུང་བཅུ་བཞི་པའི་མེ་འབྲུག་ལོར་（༡༨༥༦） འདས་
པ་ཡིན་ནམ་སྙམ་པར་དཔྱད།།
ཆེ་ཤོས་ངག་དབང་བཤད་སྒྲུབ་བསྟན་པའི་
ཉི་མའི་རྣམ་ཐར་མདོར་བསྡུས།
ཆེ་ཤོས་ངག་དབང་བཤད་སྒྲུབ་བསྟན་པའི་ཉི་མ་ནི་ཡབ་
སྔགས་འཆང་ཚེ་དབང་སྐྱབས་དང་། ཡུམ་སྐྱིད་རིལ་གཉིས་ཀྱི་སྲས་
སུ་རབ་བྱུང་བཅུ་གསུམ་པའི་མེ་མོ་ལུག་གི་ལོར་(༡༧༨༧) ཟླ་བ་་་
བཞི་པའི་ཚེས་བཞི་ཉིན་པར་མདོ་སྨད་ཙོང་ཁའི་ཡུལ་གྱི་བྱེ་བྲག་ཆུ་་
བཟང་ལུང་པའམ་ཡོངས་གྲགས་སུ་ཆུ་རུལ་ཁ་ཞེས་པར་འཁྲུངས།
ཡབ་ཀྱིས་བཀྲ་ཤིས་ཚེ་བརྟན་ཞེས་པའི་མིང་བཏགས། དགུང་ལོ་
བཞི་པ་ལྕགས་ཁྱི་ལོ་ཟླ་བ་ལྔ་པར་ཆེ་ཤོས་ངག་དབང་བསྟན་པའི་སྐུ་་
ཕྲེང་དུ་ངོས་འཛིན་བྱས། བླ་མ་འཇམ་དབྱངས་དབང་རྒྱལ་ཀློག་གི་
སློབ་དཔོན་དུ་བསྟེན། ཀ་མད་སྦྱོར་སྡེབ་སྦྱོང་བའི་དབུ་ཚུགས།
དགུང་གྲངས་ལྔ་པའི་དུས་སུ། འཇམ་བཞད་འཇིགས་མེད་དབང་པོ་
• 650 •



སྐུ་འབུམ་དུ་ཕེབས་ཞོར་ཆུ་རུལ་ཁར་བྱོན་པ་མཇལ་ཞིང་ཆོས་འབྲེལ་
འགའ་ཡང་ཞུས། དགུང་ལོ་དྲུག་པར་ཐུའུ་བཀྭན་ཆོས་ཀྱི་ཉི་མ་ཆུ་
རུལ་ཁར་གདན་དྲངས་ནས་དགེ་བསྙེན་གྱི་སྡོམ་པ་བླངས་ཏེ་གཙུག་་
ཕུད་ཕུལ། བློ་བཟང་བཤད་སྒྲུབ་ཉི་མ་ཞེས་པའི་མིང་གནང་། ལོ་
དེའི་ཟླ་བ་བརྒྱད་པའི་ཚེས་ཉེར་ལྔ་ལ་སྐུ་འབུམ་དུ་གདན་དྲངས། སྐུ་
སེར་མང་པོས་རིང་བསུ་དང་། དགེ་འདུན་པ་རྣམས་ཀྱིས་སེར་སྦྲེང་
གཟབ་རྒྱས་ཀྱིས་བསུས་ཏེ། ཆེ་ཤོས་བླ་བྲང་གི་བཞུགས་ཁྲིར་བཀོད།
དགུང་ལོ་དགུ་པར་མི་ཉག་ཚུལ་ཁྲིམས་བསྟན་པའི་ཉི་མ་ལ་རབ་བྱུང་
དང་དགེ་ཚུལ་གྱི་སྡོམ་པ་དཀྱུས་གཅིག་ཏུ་ཞུས། སྐུ་གོང་མའི་མཚན་
ཟུར་ནས་དྲས་ཏེ། ངག་དབང་བཤད་སྒྲུབ་ཉི་མ་ཞེས་པའི་མཚན་
གསོལ། མི་ཉག་རིན་པོ་ཆེ་དང་། ཐུའུ་བཀྭན་ཆོས་ཀྱི་ཉི་མའི་མདུན་
རྡོ་རྗེ་འཇིགས་བྱེད་སོགས་ཀྱི་དབང་རྗེས་གནང་འགའ་ཞིག་ཞུས། །
ཆུ་བཟང་རིན་པོ་ཆེ་སྐུ་འབུམ་དུ་ཕེབས་ནས་འཇིགས་བྱེད་དཔའ་བོ་
གཅིག་པའི་དབང་གནང་ཞིང་། མཛད་སྤྱོད་བཟང་ཞིང་ཐོས་བསམ་
ལ་འབད་དགོས་པའི་བསླབ་བྱ་ཡང་ཡང་མཛད། དགུང་ལོ་བཅུ་
བཞི་པར་སྐུ་འབུམ་གྱི་མཚན་ཉིད་གྲྭ་ཚང་དཔལ་ལྡན་བཤད་སྒྲུབ་་་་
གླིང་གི་ཆོས་གྲྭར་ཞུགས། དགུང་ལོ་བཅོ་ལྔ་པ་ལྕགས་བྱ་ལོའི་ཟླ་བ་
དྲུག་པའི་ཚེས་ཉེར་ལྔར། ཚ་རྡོར་ཁྲི་ཆེན་ནོ་མོ་ཧན་གྱི་སྤྲུལ་སྐུ་ཅོ་ནེ་
ནས་སྐུ་འབུམ་བརྒྱུད་དབུས་ལྷ་ལྡན་དུ་ཕེབས་པ་དང་ལྷན་དུ་ལྷ་སར་
• 651 •



བྱོན། ཕེབས་ལམ་དུ་དགའ་ལྡན་ཁྲི་ཆེན་དགེ་འདུན་ཚུལ་ཁྲིམས་རྒྱ་
ནག་ནས་ཡར་ཕེབས་པ་མཇལ། ཁོང་རྣམ་པ་ཐུགས་སྣང་གཤིན་
པའི་ངང་ནས་ལྷན་ཅིག་ཏུ་ལྷ་ལྡན་དུ་ཕེབས། ཟླ་བ་དགུ་པའི་ཚེས་
གཉིས་ལ་དགའ་ལྡན་དུ་འབྱོར། ཟླ་བ་བཅུ་གཅིག་པའི་ཚེས་བཟང་
པོར་སེ་ར་སྨད་གྲྭ་ཚང་གི་ཆོས་གྲྭར་ཞུགས། རྗེ་བཙུན་གྲགས་པ་
མཁས་གྲུབ་སློབ་དཔོན་དུ་བསྟེན་ནས་གཞུང་པོད་ལྔ་ལ་ཐོས་བསམ་་་
གྱི་དབུ་ཚུགས། རྒྱུན་དུ་ཐུགས་བརྩོན་ཚད་མེད་མཛད་པར་མ་ཟད།
ཆོས་མཚམས་རྣམས་སུའང་སེ་ར་ཆོས་སྡིང་། ཕ་བོང་ཁ། ཆུ་བཟང་
སོགས་སུ་དཔེ་མཚམས་བཞུགས་ཏེ་དཔེ་ཀློག་དང་རིག་པའི་གནས་་་
ཆེན་པོ་རྣམས་ལ་ཐུགས་དཔྱད་ཞིབ་ཏུ་མཛད། དགུང་ལོ་བཅོ་
བརྒྱད་པ་ཤིང་མོ་གླང་གི་ལོར། དབོན་པོ་ཚུལ་ཁྲིམས་དར་རྒྱས་དང་
ནང་སོ་གཉིས་པོ་དབུས་སུ་འབྱོར། ཕྱག་མཛོད་སྐུ་མ་འཚོ་བའི་
གནས་ཚུལ་ཞུས། དཔོན་གཡོག་འཁོར་བཅས་མྱ་ངན་གྱིས་མནར།།
སེ་འབྲས་དགེ་གསུམ་དང་ཇོ་ཤཱཀ་རྣམ་གཉིས་ལ་ཕྱག་མཆོད་མང་་་་་
འགྱེད་སོགས་དགེ་བརྫངས་རྒྱ་ཆེན་བསྒྲུབས། དགུང་ལོ་ཉེར་གཅིག་
པ་མེ་མོ་ཡོས་ཀྱི་ལོར་ཟླ་བ་བཅུ་གཅིག་པའི་ཚེས་བཅུའི་སྔ་དྲོར། ལྷ་
ལྡན་སྤྲུལ་པའི་གཙུག་ལག་ཁང་གི་འཁྱམ་ར་བྱང་སྟེང་གཟིམ་ཆུང་ཉི་
འོད་འཁྱིལ་བའི་ནང་དུ་པཎ་ཆེན་བློ་བཟང་དཔལ་ལྡན་བསྟན་པའི་་
ཉི་མའི་དྲུང་ནས་ཡོངས་རྫོགས་དགེ་སློང་གི་སྡོམ་པ་ལེགས་པར་་་་་
• 652 •



མནོས། ལྕགས་བྱ་ལོའི་ཟླ་བ་དགུ་པ་ནས་ས་འབྲུག་ལོའི་ཟླ་བ་བཞི་
པའི་བར་ལོ་དྲུག་དང་ཟླ་བ་བདུན་རིང་། པཎ་ཆེན་རིན་པོ་ཆེ་
དང་། ཡོངས་འཛིན་བློ་བཟང་བསྟན་འཛིན་སོགས་མཁས་གྲུབ་ཀྱི་
དགེ་བའི་བཤེས་གཉེན་དུ་མའི་དྲུང་དུ་ཟབ་ཆོས་མང་དུ་ཞུས་ཤིང་།
གཞུང་པོད་ལྔ་ལ་གསན་བསམ་རྒྱ་ཆེན་མཛད། ཁང་ཚན་སོ་སོ་
དང་། གླིང་བསྲེའི་དམ་བཅའ་སྔ་ཕྱིར་ཐེངས་མང་མཛད་པས་
མཁས་མང་དགྱེས་པའི་མཆོད་སྤྲིན་དུ་གྱུར་ཅིང་། ཀུན་གྱིས་
བསྔགས་བརྗོད་བྱས། མདོ་སྨད་རང་དགོན་དུ་ཕེབས་ལ་ཉེ་བའི་
དུས་སུ་གཞུང་ནས། བསྟན་པའི་གསལ་བྱེད་མེ་རྒན་ཨེར་རྡེ་ནེ་
མཁན་པོ་ཞེས་པའི་མཚན་སྙན་བསྩལ་ཅིང་། མཁན་ཆས་ཆ་ཚང་།
བཀའ་ཤོག་ཕྱག་ཐམ། རྟ་དར་ཆ། འབོག་ལྕགས་སོགས་ཆེན་པོར་
འོས་པའི་ཡོ་བྱད་གྱ་ནོམ་པ་གནང་སྟེ་གཟེངས་བསྟོད་མཛད། རྒྱལ་
ཚབ་རྟ་ཚག་རིན་པོ་ཆེས་ཀྱང་། ཐུབ་དབང་སྣང་བརྙན་བྱིན་ཅན་
སོགས་གསོལ་རས་རྒྱ་ཆེ་བསྩལ། དགུང་ལོ་ཉེར་གཉིས་པ་ས་ཕོ་
འབྲུག་གི་ལོར་ཟླ་བ་བཞི་པའི་ཚེས་བཅུ་གསུམ་ཉིན་ཆུ་བཟང་རིན་པོ་
ཆེ་སོགས་གྲྭ་ཚང་དང་ཁང་ཚན་གྱི་བླ་མ་ལས་སྣེ་དུ་མའི་ཕེབས་སྐྱེལ་
དང་བཅས། མདོ་སྨད་ཕྱོགས་སུ་ཆིབས་ཁ་བསྒྱུར། དགུང་ལོ་ཉེར་
གསུམ་པ་ས་མོ་སྦྲུལ་ལོ་ནས་ཆུ་སྤྲེལ་ལོའི་བར་ལོ་བཞི་རིང་། རྒྱུད་པ་
བླ་མ་མགོན་སྐུ་སྤྲུལ་སྐུའི་མདུན་དུ་སྔགས་ཕྱོགས་རྒྱུད་སྡེ་རྣམས་ལ་་་་
• 653 •



གསན་སྦྱོང་མཛད། དགུང་ལོ་ཉེར་དྲུག་པ་ཆུ་སྤྲེལ་ལོའི་ཟླ་བ་དང་
པོར་སྐུ་འབུམ་རྒྱུད་པ་གྲྭ་ཚང་གི་གདན་ཁྲིར་བཞུགས། ཆོས་འཆད་
ཉན་དང་སྒྲིགས་ལམ། ཆོ་ག་ཕྱག་ལེན་སོགས་ལ་དག་ཐེར་དང་དོ་
དམ་ནན་སྨིན་མཛད། ལོང་སྐབས་གང་ཡོད་དུ་མདོ་སྔགས་ཀྱི་
གཞུང་ལ་གཟིགས་ཞིབ་དང་རིག་པའི་གནས་གཞན་དག་ལའང་
ཐུགས་སྦྱོང་ཡང་ཡང་མཛད། དགུང་ལོ་སུམ་ཅུ་པ་རབ་བྱུང་བཅུ་
བཞི་པའི་མེ་བྱི་ལོའི་ཟླ་བ་གསུམ་པའི་ཚེས་གསུམ་ལ་སྐུ་འབུམ་བྱམས་
པ་གླིང་གི་གདན་ཁྲིར་ཕེབས། - དུས་འཁོར་གྲྭ་ཚང་གསར་འཛུགས་
དང་། འདུ་ཁང་གསར་བཞེངས་མཛད། ས་ཡོས་ལོའི་བར་ལོ་
བཞིའི་རིང་གདན་ཁྲིར་བཞུགས། ས་ཡོས་ལོར་སྟག་འཚེར་བློ་བཟང་
མཁས་གྲུབ་ཉི་མས་ཁྲི་ཆེན་དུ་བསྐོས། དགུང་ལོ་སོ་ལྔ་པ་ལྕགས་སྦྲུལ་
ལོའི་ཟླ་བ་དྲུག་པའི་ཚེས་བཅུ་གསུམ་ལ་སྒར་བཏེགས་ཏེ་སོག་པོའི་ཡུ་
གྲུ་བརྒྱུད་ཟླ་བ་བཅུ་གཅིག་པའི་འཇུག་ལ་པེ་ཅིན་དུ་འབྱོར། སྐུ་
ཞབས་ཨ་རྒྱ་ཚང་གི་བླ་བྲང་དུ་བཞུགས། ཙན་དན་ཇོ་བོ་སོགས་རྟེན་
ཁྱད་འཕགས་རྣམས་མཇལ་སྐོར་དང་། གོང་མ་རབས་སོ་སོའི་ཕོ་
བྲང་དང་། སྐྱེད་ཚལ་རྣམས་སུ་གཟིགས་མོར་ཕེབས། ཆུ་ཕོ་རྟའི་
གནམ་ལོ་གསར་དུ་བཞད་པའི་དུས་སྟོན་སྐབས་སུ། ལྕང་སྐྱ་རིན་པོ་
ཆེར་ལོ་གསར་ཕྱག་འབུལ་ཞུས་ཤིང་ཐུགས་སྔ་གཤིན་པའི་གསུང་་་་་
གླེང་མཛད། གོང་མའི་སྐྱེད་ཚལ་ཡུ་ཧྭ་ཡོན་དུ་ལྕང་སྐྱའི་ཞབས་ཞུ་
• 654 •



བྱས་ནས་གཟིགས་མོར་ཕེབས། པེ་ཅིན་དུ་ཟླ་བ་གཉིས་ཙམ་འགོར།
ཆུ་རྟ་ལོར་ཟླ་བ་དང་པོའི་ཚེས་བཅུ་དགུ་ལ་པེ་ཅིན་ནས་བཏེགས་ཏེ་་
སོག་ཡུལ་དུ་ཕེབས། སོག་ཧོ་ཤོའི་དགོན་སྡེ་རྣམས་སུ་དབང་བསྐུར་
ཆོས་བཤད་དང་། དགེ་བསྙེན་དང་རབ་བྱུང་གི་སྡོམ་པ་འབོགས་པ་
སོགས་དམ་པའི་ཆོས་ཀྱི་ཕྱག་ལས་ལོ་བརྒྱད་ཙམ་མཛད། དགུང་ལོ་
ཞེ་གསུམ་པ་ས་མོ་གླང་གི་ལོའི་ཟླ་བ་བཅུ་གཅིག་པའི་ཚེས་ཉི་ཤུ་ལ་་་
སོག་ཡུལ་ནས་ཆས་ཏེ། ལྕགས་སྟག་ལོའི་ཟླ་བ་དང་པོར་སྐུ་འབུམ་དུ་
འབྱོར། མེ་བྱ་ལོར་བཀའ་འགྱུར་བ་དཀོན་མཆོག་དཔལ་སྐུ་འབུམ་
དུ་གདན་དྲངས་ནས་རྒྱལ་བའི་བཀའ་འགྱུར་རོ་ཅོག་གི་ལུང་ཞུས།
དགུང་ལོ་རེ་གཉིས་པ་ས་སྤྲེལ་ལོའི་ཟླ་བ་བཞི་པའི་ཚེས་བཅུ་གཅིག་་་
ལ་ཆུ་བཟང་རིན་པོ་ཆེས་ནན་ཞུས་མཛད་པར་བརྟེན་བྱ་ཁྱུང་དགོན་
པའི་ཁྲི་ཆེན་ལ་བཞུགས། ཁྲི་སྟོན་གཟབ་རྒྱས་བྱས་ཤིང་། ཟླ་བ་དྲུག་
པའི་ཚེས་བཅོ་ལྔ་ལ་དབྱར་གནས་གསར་དུ་བཙུགས། དགུང་ལོ་རེ་
བཞི་པ་ལྕགས་ཁྱི་ལོའི་ཟླ་བ་གཉིས་པའི་ཚེས་བཅུ་གསུམ་ལ་ཁྲི་པ་་་་་
དགོངས་པ་ཞུས་ཏེ། མཁན་པོ་བསྐལ་བཟང་ནོར་བུ་ཁྲི་པར་བསྐོས།
ཟླ་བ་ལྔ་པའི་ཚེས་གཅིག་ལ་བྱ་ཁྱུང་ནས་བཏེགས། ཟླ་བ་ལྔ་པའི་
ཚེས་གསུམ་ལ་སྐུ་འབུམ་དུ་བྱོན། ཟླ་བ་བརྒྱད་པར་འཇམ་བཞད་བློ་
བཟང་ཐུབ་བསྟན་འཇིགས་མེད་རྒྱ་མཚོ་སྐུ་འབུམ་དུ་ཕེབས་པ་་་་
མཇལ་ཞིང་། མི་རིང་བར་བཀྲ་ཤིས་འཁྱིལ་དུ་ལོག་ཕེབས་པ། ཁོང་
• 655 •



བཀྲ་ཤིས་ཐང་གི་བར་ཆིབས་སྐྱེལ་དུ་བྱོན། ས་རྟ་ལོའི་ཟླ་བ་ལྔ་པར་
ཐུའུ་བཀྭན་ཆོས་ཀྱི་ཉི་མའི་སྤྲུལ་སྐུ་ནས། ཁོང་དགོན་ལུང་དུ་གདན་
དྲངས་ནས་དབང་ལུང་སོགས་ཆོས་བཀའ་མང་པོ་ཞུས། དགུང་ལོ་
དོན་གཉིས་སུ་ཕེབས་པ་རབ་བྱུང་བཅུ་བཞི་པའི་ས་ཕོ་རྟ་ལོའི་ཟླ་བ་་
དགུ་པར་ཨ་བྷ་ཀ་ཝང་གིས་ནན་གྱིས་གདན་ཞུས་བྱས་པར་བརྟེན་་་་་
སོག་ཡུལ་དུ་ལན་རྟིང་མར་ཞབས་ཀྱིས་བཅགས། སྔ་ཕྱིར་སོག་པོའི་
ཡུལ་དུ་ལན་བདུན་བྱོན། དེ་གའི་དགོན་སྡེ་ཆེ་ཕྲ་ཡོངས་ལ་ཞབས་
ཀྱིས་བཅགས། བླ་དཔོན་མང་པོར་དབང་ལུང་བཤད་ཁྲིད་སོགས་
ཆོས་ཀྱི་སྦྱིན་པ་རྒྱ་ཆེ་བསྩལ། ལོ་སོ་ལྔའི་རིང་སོག་ཡུལ་དུ་དམ་ཆོས་
སྤེལ་ཞིང་སྐུ་ཚེ་ཐ་མའི་ཆ་དེའང་སོག་པོའི་དད་ལྡན་རྣམས་ལ་ཕུལ། །
དགུང་ལོ་དོན་བཞི་པ་ལྕགས་ཕོ་སྤྲེལ་ལོའི་(༡༨༦༠) ཟླ་བ་བདུན་་་
པའི་ཚེས་བཞི་ལ་ཧོ་ཆིང་ཝང་གིས་ཁོང་པེ་ལིའི་དགོན་ནས་མུ་་་་་
ཕྱོགས་སུ་གདན་དྲངས། མུནེ་དགོན་སུ་མུ་སྨོན་འཕེལ་གླིང་གི་དགེ་
འདུན་པ་རྣམས་ཀྱིས་ཕེབས་བསུ་རྒྱ་ཆེན་མཛད། འདུ་ཁང་དུ་བྱོན་
ནས་ཀུན་ལ་ཕྱག་དབང་དང་ཞལ་མཇལ་མཛད། ཉིན་གཉིས་པ་
ནས་དུས་འཁོར་དབང་ཆེན་བསྐུར་བའི་སྟ་གོན་བྱས། འོན་ཀྱང་
དབང་ཡང་སྟ་གོན་ཙམ་ལ་ལུས་ཏེ་ཟླ་དེའི་ཚེས་བརྒྱད་པའི་ཉིན་གུང་
གི་དུས་སུ་དགོངས་པ་རྫོགས་སོ།།
ཁོང་གི་སློབ་མ་ནི། ཐུའུ་བཀྭན་མཆོག་སྤྲུལ་བློ་བཟང་
• 656 •



བཤད་སྒྲུབ་དབང་ཕྱུག་རྒྱ་མཚོ། ཨ་ཀྱཱ་ཡོངས་འཛིན་དབྱངས་ཅན་
དགའ་བའི་བློ་གྲོས། མགར་ཐར་ཐེ་བོ་སྤྲུལ་སྐུ་ཡེ་ཤེས་ཐུབ་བསྟན་རྒྱ་
མཚོ་སོགས་སྤྲུལ་པའི་སྐུ་དང་ལྷ་བཙུན། རབ་འབྱམས་སྨྲ་བ། རིག་
གནས་མཁས་པ་ཤིན་ཏུ་མང་ངོ༌།
གསུང་ནི། ཆོ་ག་སྣ་ཚོགས་དང་གསོལ་འདེབས་ཀྱི་སྐོར།
བཅའ་ཡིག་དང་བསངས་མཆོད། སྙན་དངགས་ཀྱི་ལམ་ནས་དྲངས་
པའི་བསྟོད་པའི་ཚིག་བཅས་བསྟན་བཅོས་དྲུག་ཅུ་རེ་གསུམ་པོ་ཏི་ཀ་
པ་དང་ཁ་པ་གཉིས་སུ་བསྡུས་པའི་པོད་གཉིས་མི་རིགས་དཔེ་མཛོད་
ཁང་དུ་བཞུགས་སོ།།
འཇམ་བཞད་བློ་བཟང་ཐུབ་བསྟན་འཇིགས་མེད་
རྒྱ་མཚོའི་རྣམ་ཐར་མདོར་བསྡུས།
བློ་བཟང་ཐུབ་བསྟན་འཇིགས་མེད་རྒྱ་མཚོ་ནི་མདོ་སྨད་་་་
ལྷོ་རྒྱུད་རེ་ཀོང་གསེར་མོ་ལྗོངས་སུ་གཉན་ཐོག་ཅེས་པའི་ཡུལ་དུ་་་་
དཔོན་རིགས་ཡབ་ཀླུ་འབུམ་རིན་ཆེན་རྒྱ་མཚོ་དང་། ཡུམ་མཁན་མོ་
སྐྱིད་ ཀྱི་ སྲས་ སུ་ རབ་ བྱུང་ བཅུ་ གསུམ་ པའི་ ཆུ་ ཕོ་བྱི་བའི་ ལོ་་་་་
• 657 •



（༡༧༩༢）ཟླ་བ་བརྒྱད་པར་འཁྲུངས། དགུང་ལོ་བདུན་པར་ཐུའུ་
བཀྭན་ཆོས་ཀྱི་ཉི་མ་སོགས་ནས་བླ་བྲང་གི་གདན་སར་བཀོད། ལྷ་
རམས་པ་བློ་བཟང་བསྟན་འཛིན་ཡོངས་འཛིན་དུ་བསྐོས། ཐུའུ་
བཀྭན་ཆོས་ཀྱི་ཉི་མའི་མདུན་རབ་ཏུ་བྱུང་། འཇམ་བཞད་གོང་མའི་
དབོན་དཀོན་མཆོག་སེང་གེ་དབུས་ནས་མོད་སྨད་དུ་འབྱོར་འཕྲལ་་་
ཁོང་གི་མདུན་འབྲི་ཀློག་དང་བཀའ་ཆོས་གསན། དགེ་ཚུལ་གྱི་སྡོམ་
པ་བླངས། དགུང་ལོ་བཅོ་བརྒྱད་པར་དབུས་སུ་ཕེབས། གཙང་དུ་
བཀྲ་ཤིས་ལྷུན་པོར་པཎ་ཆེན་བློ་བཟང་དཔལ་ལྡན་བསྟན་པའི་ཉི་མ་
མཇལ། འབྲས་སྤུངས་སྒོ་མང་གྲྭ་ཚང་དུ་ཆོས་གྲྭར་ཞུགས། ཀླུ་
འབུམ་ངག་དབང་ཚུལ་ཁྲིམས་བཅས་ཀྱི་དྲུང་དུ་ཆོས་མང་དུ་གསན།
དགུང་ལོ་ཉེར་གཅིག་པར་གཙང་དུ་པཎ་ཆེན་བློ་བཟང་དཔལ་ལྡན་་་
བསྟན་པའི་ཉི་མའི་མདུན་བསྙེན་རྫོགས་ཀྱི་སྡོམ་པ་བཞེས། དགུང་
ལོ་ཉེར་གཉིས་པར་མདོ་སྨད་དུ་ཕྱིར་ཕེབས། དགུང་ལོ་ཉེར་དྲུག་
པར་བླ་བྲང་དུ་ཚོགས་ཆེན་གྱི་ཁྲིར་བཞུགས་ཏེ་བཀའ་པོད་ལྔའི་་་་
འཆད་ཉན་མཛད། དེ་རྗེས་རྒྱ་མོ་རོང་སོགས་སུ་ཞབས་ཀྱིས་
བཅགས། དགུང་ལོ་རེ་བཞི་པ་རབ་བྱུང་བཅུ་བཞི་པའི་ཤིང་མོ་ཡོས་
ཀྱི་ལོ་（༡༨༥༥）ཟླ་བ་དགུ་པའི་ཚེས་དྲུག་པའི་སྔ་དྲོར་སྐུ་གཤེགས་་
ཁོང་གི་གསུང་ནི་མི་རིགས་དཔེ་མཛོད་ཁང་དུ་ཀ་པོད་ཁོ་་་
• 658 •



ན་བཞུགས།
ཨ་མཆོག་དཀོན་མཆོག་བསྟན་པའི་
རྒྱལ་མཚན་གྱི་རྣམ་ཐར་
མདོར་བསྡུས།
ཨ་མཆོག་དཀོན་མཆོག་བསྟན་པའི་རྒྱལ་མཚན་ནི། བོད་
ལྡོང་གི་རིགས་ལས་བརྒྱུད་པ་རྔ་ཁོག་ཅོག་རྩེ་རྒྱལ་པོའི་ནང་བློན་ང་་་་
རོ་འབུམ་དང་ཡུམ་ནམ་མཁའ་ལྕམ་མོ་གཉིས་ཀྱི་སྲས་སུ་རབ་བྱུང་་་་
བཅུ་གསུམ་པའི་ས་མོ་ལུག་ (༡༧༩༩） ལ་འཁྲུངས། བྱིས་པ་ལོ་
གསུམ་ལོན་པ་ན་གུང་ཐང་བསྟན་པའི་སྒྲོན་མེའི་བདུན་དུ་དགེ་་་་་
བསྙེན་བསྒྲུབས། བརྟག་པ་སྣ་ཚོགས་བརྒྱུད་ནས་ཨ་མཆོག་གོང་མོ་
བསོད་ནམས་ཆོས་འཕེལ་གྱི་སྤྲུལ་སྐུ་ངོས་འཛིན་བྱས་དང་། དགུང་
ལོ་ལྔ་པར་སྐུ་གོང་མའི་སྐུ་མཆེད་རབ་འབྱམས་པ་ཆོས་འབྱོར་རྒྱ་་་་
མཚོས་དཀར་ཆེན་དགོན་དུ་གདན་དྲངས་ཏེ་སྐུ་གོང་མའི་གདན་་་་་
ཁྲིར་བཀོད། རབ་འབྱམས་པ་བློ་བཟང་ཡོན་ཏན་མདུན་དབང་རྗེས་
གནང་མང་ཙམ་ཞུས། བློ་གླིང་ཡེ་ཤེས་ཡར་འཕེལ་ཀློག་གི་སློབ་
• 659 •



དཔོན་དུ་བསྟེན་ནས་ཆོས་སྤྱོད་རིག་གནས་རྣམས་སློབ་སྦྱོང་མཛད།
མཁན་པོ་བློ་བཟང་ཆོས་གྲགས་མདུན་རབ་ཏུ་བྱུང་ཞིང་དགེ་ཚུལ་གྱི་
སྡོམ་པ་བླངས། བླ་མ་མཆོད་པའི་ཁྲིད་ལུང་ཡང་གསན། དགུང་ལོ་
བཅུ་གསུམ་པ་ལྕག་ལུག་ལོར་（༡༨ ༡༡） དབུས་ལྷ་ལྡན་དུ་བྱོན། རྭ་
སྒྲེང་དང་སྟག་ལུང་སོགས་ཞིབ་མཇལ་རྗེས་དགའ་ལྡན་དགོན་པར་་་་
ཕེབས། དགའ་ལྡན་ཁྲི་པ་དྲུག་ཅུ་རེ་དྲུག་པ་ངག་དབང་སྙན་གྲགས་
དང་ཤར་རྩེ་ཆོས་རྗེ་ཕ་བོང་ཁ་པ་བློ་བཟང་ཆོས་འཕེལ་སོགས་མཇལ་
ཞིང་ཤར་རྩེའི་ཚོགས་ཆོས་སུ་བཞུགས། ཆུ་སྤྲེལ་སྨོན་ལམ་ཆེན་མོའི་
སྐབས་ཏཱ་ལའི་དགུ་པ་ལུང་རྟོག་རྒྱ་མཚོ་མཇལ། ཏྲེ་བོ་ཆོས་མཛད་
དང་མཉམ་དུ་ཚད་མ་རྣམ་འགྲེལ་བཅས་ཀྱི་ཚོགས་གླེང་མཛད། དེ་
ནས་དགའ་ལྡན་དང་གསང་ཕུ་སོགས་སུ་བཀའ་པོད་རྣམས་ཀྱི་དམ་་
བཅའ་བཞག ཚིག་དོན་བྱང་ཆུབ་ཅིང་ལན་མྱུར་བས་ཀུན་གྱིས་
བསྟོད། གསང་ཕུའི་དབྱར་ཆོས་ལ་ཆོས་ལུགས་རིས་མེད་ཀྱི་གྲྭ་ཚང་
བཅུ་ཚོགས་པའི་དབུས་སུ་དཀའ་བཅུའི་མཚན་བཏགས་བཞེས། དེ་
ནས་དགའ་ལྡན་དུ་ཁྲི་པ་སོགས་ལ་ཆོས་མང་ཙམ་ཞུས་རྗེས་གཙང་དུ་
ཕེབས། བཀྲ་ཤིས་ལྷུན་པོར་པཎ་ཆེན་བདུན་པ་བསྟན་པའི་ཉི་མ་
མཇལ། དེར་སེང་ཆེན་བློ་བཟང་ཆོས་འཕེལ་མདུན་ཆོས་འགའ་ཞུས་
རྗེས་རིམ་གྱིས་རང་ཡུལ་མདོ་སྨད་དུ་ཚུར་བྱོན། སྤྲུལ་སྐུ་འཇམ་
དབྱངས་རྒྱ་མཚོ་མདུན་ནས་སྙན་ངག་སྦྱངས། བླ་མ་བྱམས་པ་
• 660 •



སོགས་ལ་ཆོས་མང་པོ་ཞུས། དགུང་ལོ་ཉེར་གཉིས་པ་ནས་བཟུང་
བཀྲིས་འཁྱིལ་དུ་ཡང་ཡང་ཕེབས་ནས་གུང་ཐང་བསྟན་པའི་སྒྲོན་་་་་་
མེའི་སྤྱན་སྔར་དགེ་འདུན་གྲངས་ཚང་དབུས་སུ་བསྙེན་རྫོགས་ཀྱི་་་་་
སྡོམ་པ་མནོས། འཇམ་བཞད་འཇིགས་མེད་རྒྱ་མཚོ་དང་སྡེ་ཁྲི་
འཇམ་དབྱངས་ཐུབ་བསྟན་ཉི་མ། དཔལ་མིང་དཀོན་མཆོག་རྒྱལ་
མཚན་སོགས་ལ་ཆོས་བཀའ་མཐའ་ཡས་པ་གསན། སྒྲ་པ་མཐུ་
སྟོབས་ལ་སྒྲ་དང་ས་རིས་སྦྱངས། སྙན་ངན་མཁན་འཇམ་དབྱངས་
བདེ་ཆེན་མདུན་སྙན་ངག་བསྐྱར་དུ་ཞིབ་པར་གསན། དགུང་ལོ་
ཉེར་ལྔ་པ་ཆུ་ལུག་ལོར་（༡༨༢༣） གུང་ཐང་བསྟན་པའི་སྒྲོན་མེའི་་་
བཀའ་ལྟར་དགོན་གསར་འདེབས་ཀྱི་དབུ་བཙུགས། རྨང་རྐོ་བའི་
དུས་སུ་ས་འོག་ནས་ལས་མི་ཀུན་བཟང་གིས་འཇམ་དབྱངས་སྨྲ་བའི་
སེང་གེའི་རྡོ་སྐུ་ཞིག་རྙེད་པ་ཁོང་ལ་ཕུལ་བ་དེས་རྟེན་གཙོ་བྱས་ནས་་
དགོན་བཞེངས་པས་ཕྱིས་སུ་དགོན་པའི་མིང་སྨྲ་བའི་སེང་གེའི་གླིང་་
ཞེས་པར་ཆགས། དགོན་འདིར་ཀིརྟི་དགེ་བཤེས་བློ་བཟང་བྱམས་པ་
ཁྲི་པ་དང་སྒོ་མང་ངག་དབང་ཚུལ་ཁྲིམས་དགེ་བསྐོས་བློ་གླིང་དགེ་་་
བཤེས་དབུ་མཛད་བཅས་བསྐོས། སེ་འབྲས་དགེ་གསུམ་ནས་ཐོན་
པའི་དགེ་བཤེས་མང་པོས་བགྲོད་གླིང་མཛད་དེ་འཆད་ཉན་གྱི་འགོ་་་
བཙུགས། དེ་ནས་བཟུང་དགོན་དེར་གཞུང་པོད་ལྔའི་འཆད་ཉན་
དང་ཐུན་མོང་རིག་གནས་ཀྱི་བཤད་ཁྲིད་བཅས་འཕེལ་རྒྱས་སུ་ཕྱིན་
• 661 •



ནས་རིས་མེད་གྲུབ་མཐའ་ཀུན་གྱི་མཁས་པ་མང་དུ་ཐོན། མགོ་ལོག་
གི་ཡུལ་དུ་བསམ་འགྲུབ་བདེ་ལྡན་ཞེས་པའི་དགོན་པ་བཏབ། རྟེན་
བཞེངས་ཀྱང་མང་པོ་མཛད། སྔ་ཕྱིར་རིས་མེད་ཀྱི་དགེ་བའི་བཤེས་
གཉེན་དགུ་བཅུ་ལྷག་བསྟེན་ནས་ཟབ་ཆོས་ཞུས་ཤིང་གཞུང་ལུགས་་་་
མང་པོ་གསན་པས་མཁས་པ་ཆེན་པོར་གྱུར། ཞལ་སློབ་ཀྱང་བཀྲ་
ཤིས་འཁྱིལ་གྱི་དགེ་བཤེས་ཤེས་རབ་རྒྱ་མཚོ་དང་འབྲས་སྤུངས་དགེ་་
བཤེས་ངག་དབང་ཆོས་འཕེལ། སྒང་པ་སྤྲུལ་སྐུ། རྒྱམ་ཁོ་སྤྲུལ་སྐུ་
སོགས་མཁས་གྲགས་ཆེ་བ་མང་དུ་བྱུང་། དགུང་ལོ་ཞེ་བརྒྱད་པ་མེ་
རྟ་ལོར་（༡༨༤༦) བཀྲ་ཤིས་འཁྱིལ་དུ་ཕེབས་ནས་དགེ་བའི་བཤེས་
གཉེན་རྣམས་ལ་མཐའ་མའི་མཇལ་ཁ་ཞུས་ཤིང་དགོན་པའི་དགེ་་་་་
འདུན་ལ་འགྱེད་མང་ཇ་དང་རྟེན་བྱིན་ཅན་མདུན་མར་མེ་སོགས་ཀྱི་
མཆོད་པ་རྒྱ་ཆེན་ཕུལ། དེ་ནས་ཡུན་མི་རིང་བར་ཟླ་བ་བཅུ་གཉིས་
པའི་ཚེས་ཉི་ཤུའི་ཉིན་ནས་བཟུང་སྐུ་ཁམས་ཅུང་ཟད་མི་བདེ་བ་་་་་
བྱུང་། སྨན་དང་རིམ་གྲོ་སོགས་ལ་འབད་ཀྱང་ཕན་པ་མ་བྱུང་བར་
དགུང་ལོ་བཞི་བཅུ་ཞེ་དགུ་པ་རབ་བྱུང་བཅུ་བཞི་པའི་མེ་མོ་ལུག་གི་་
ལོར་(༡༨༤༧)སྐུ་མྱ་ངན་ལས་འདས་སོ།།
དེའང་ཁོང་དགུང་དར་མའི་དུས་སུ་སྐུ་གཤེགས་པའི་་་་་
དབང་གིས་དགེ་བའི་བཤེས་གཉེན་མང་པོ་བསྟེན་ནས་ཟབ་ཆོས་་་་་
ཞུས་པ་དང་དགོན་གསར་འདེབས་སོགས་ལ་ཐུགས་བྲེལ་ཆེ་བས་་་་་་
• 662 •



གསུང་ཆོས་མང་པོ་རྩོམ་ཁོམ་མ་བྱུང་ལ་ཅུང་ཟད་བརྩམས་པ་རྣམས་
ཀྱང་གསང་སྔགས་ཀྱི་ཆོས་དཔལ་འཁོར་ལོ་སྡོམ་པའི་སྒྲུབ་ཐབས་སྣ་་
ཚོགས་གཙོ་བོར་བྱས་པ་ལས་གཞུང་གཞན་དག་གི་སྐོར་དང་རིག་་་་
གནས་ཐུན་མོང་གི་རྩོམ་ནི་ཕལ་ཆེར་བརྩམས་མ་མྱོང་བ་འདྲ། མི་
རིགས་དཔེ་མཛོད་ཁང་དུ་ཁོང་གི་གསུང་སྨྲ་བའི་སེང་གེའི་གླིང་གི་་
པར་མ་སྒྲུབ་ཐབས་སྐོར་པོད་གཉིས་ཡོང་པ་ཆ་ཚང་བཞུགས་སོ།།
• 663•



སྟག་ཕུ་ཡོངས་འཛིན་ཡེ་ཤེས་རྒྱ་མཚོའི་
རྣམ་ཐར་མདོར་བསྡུས།
སྟག་ཕུ་ཡོངས་འཛིན་ཡེ་ཤེས་རྒྱ་མཚོའམ། མཚན་གཞན་
ཆུ་བཟང་བླ་མ་ཡང་གྲགས་པ་དེ་ནི། སྤྱི་ལོའི་དུས་རབས་བཅོ་བརྒྱད་
པའི་དབུས་ཙམ་ལ། བོད་དབུས་ཀྱི་ས་ཆ་ཀོང་པོའི་ཡུལ་དུ་སྐུ་
འཁྲུངས། ཁོང་དབུས་སྟོད་ལུང་ཉང་བྲན་ཆུ་བཟང་རི་ཁྲོད་དུ་ཡུན་
རིང་པོར་རྣལ་འབྱོར་ལ་བརྩོན་བཞིན་བཞུགས་པས། ཆུ་བཟང་བླ་
མ་ཞེས་དང་། ནགས་ཤོད་སྟག་ཕུ་སྤྲུལ་སྐུ་གར་གྱི་དབང་ཕྱུག་གི་
ཡོངས་འཛིན་མཛད་མྱོང་བས་སྟག་ཕུ་ཡོངས་འཛིན་ཞེས་གྲགས། སྐུ་
ན་ཕྲ་བའི་དུས་ནས་སེར་སྨད་ཐོས་བསམ་ནོར་བུའི་གླིང་དུ་གྲྭ་སར་་་་
ཞུགས་ཏེ་གསན་བསམ་མཛད། དེ་མོ་ནོ་མིན་ཧན་ཐུབ་བསྟན་
འཇིགས་མེད་རྒྱ་མཚོ། མཚན་ཞབས་མཁན་པོ་ཚེ་དབང་བསམ་གྲུབ་
སོགས་མཁས་ཤིང་གྲུབ་པ་ཐོབ་པའི་དགེ་བའི་བཤེས་གཉེན་དུ་མ་་་་
བསྟེན་ནས། མདོ་སྔགས་རིག་གནས་ཀྱི་གཞུང་རྒྱ་མཚོ་ལྟ་བུར་
གསན་བསམ་མཛད་ཅིང་། དབང་ལུང་རྗེས་གནང་མན་ངག་སོགས་
• 664 •



ཀྱང་དཔག་ཏུ་མེད་པ་ཞུས། རིང་པོ་མ་འགོར་བར་སྡེ་སྣོད་གསུམ་
དང་། རྒྱུད་སྡེ་བཞིའི་དོན་ལེགས་པར་རྟོགས་ཤིང་། ཁྱད་པར་
གསང་སྔགས་ཀྱི་སྐོར་འཆད་ཉན་མང་དུ་མཛད་ཅིང་། གསུང་རབ་
ཀྱང་འགའ་ཞིག་བརྩམས། སྟག་ཕུ་གར་དབང་ཆོས་ཀྱི་དབང་ཕྱུག
སེར་སྨད་ཡེར་དགེ་བཤེས་བློ་བཟང་བསྟན་པ། ཉེ་གནས་དགེ་སློང་
བློ་བཟང་བསམ་གཏན། ཕུར་ལྕོག་བློ་བཟང་ཚུལ་ཁྲིམས་བྱམས་པ་
རྒྱ་མཚོ་སོགས་སློབ་མ་མཁས་པ་མང་དུ་སྤེལ། དབེན་གནས་ཆུ་
བཟང་རི་ཁྲོད་དུ་ཉམས་ལེན་ཡུན་རིང་མཛད་ཅིང་། གསུང་རབ་
བརྩམས་པ་ཕལ་མོ་ཆེའང་དེར་བྲིས་པ་ཤ་སྟག་རེད་འདུག
ཁོང་གི་གསུང་ནི། སེར་སྨད་གྲྭ་ཚང་གི་པར་མ་པོད་ཆུང་
ཞིག་མི་རིགས་དཔེ་མཛོད་ཁང་དུ་བཞུགས།
སྟག་ཕུ་གར་དབང་ཆོས་ཀྱི་དབང་ཕྱུག་
གི་རྣམ་ཐར་མདོར་བསྡུས།
སྟག་ཕུ་གར་དབང་ཆོས་ཀྱི་དབང་ཕྱུག་གམ། མཚན་
གཞན་བློ་བཟང་ཆོས་ཀྱི་དབང་ཕྱུག་ནི། དུས་རབས་བཅོས་བརྒྱད་
• 665 •



པའི་དཀྱིལ་ཏེ། བོད་རབ་བྱུང་བཅུ་གསུམ་པའི་དུས་ཀྱི་མི་ཡིན་ལ།
ཁོང་གི་གདན་ས་ནི་བྱང་ནག་ཆུ་དང་ཉེ་བར་སྔོན་བློ་བཟང་བསྟན་་་་
པའི་རྒྱལ་མཚན་གྱིས་བཏབ་པའི་དགོན་པ་དགེ་ཕན་བྱང་ཆུབ་གླིང་
ཞེས་པ་དེ་ཡིན། ཁོང་གིས་རྩ་བའི་བླ་མ་རྒྱལ་སྲས་བསྐལ་བཟང་ཐུབ་
བསྟན་གཙོས། ཀློང་རྡོལ་བླ་མ། འཇམ་དབྱངས་བཞད་པ་དཀོན་
མཆོག་འཇིགས་མེད་དབང་པོ་སོགས་བླ་མར་བསྟེན་ནས། མདོ་
སྔགས་རིག་གནས་ཀྱི་གཞུང་ལུགས་མང་པོར་གསན་བསམ་མཐིལ་་་་
ཕྱིན་མཛད་ཅིང་། ཟབ་ཁྲིད་དབང་ལུང་རྗེས་གནང་སོགས་ཀྱང་
ཤིན་ཏུ་མང་པོ་ཞུས། རྒྱུད་སྡེ་རྣམས་ཀྱི་དགོངས་དོན་ཟབ་དགུ་རྒྱ་
ཆེར་བཀྲོལ་བ་ལ་ཟླ་བྲལ་གྱི་གདེང་ཐོབ། ཁལ་ཁའི་རྗེ་བཙུན་དམ་པ་
ལྟ་བུ་བླ་ཆེན་རྣམས་ནས་ཀྱང་གཞུང་དོན་དཀའ་གནད་འདྲི་བའི་་་་་
སློབ་དཔོན་དུ་བསྟེན། སྐུ་ཚེ་ཕལ་མོ་ཆེར་བཅད་མཚམས་བཞུགས་
པ་སོགས་ཉམས་ལེན་བསྙེན་སྒྲུབ་ཁོ་ན་མཛད། ཐུབ་སྐུ་མཐོང་བ་
དོན་ལྡན། གསུང་རབ་གླེགས་བམ་བརྒྱ་ཕྲག མ་ཎི་དུང་འཁོར་ཆེ་
ལེགས་སོགས་སྐུ་གསུང་ཐུགས་ཀྱི་རྟེན་ཁྱད་འཕགས་རྒྱ་ཆེ་བཞེངས།
ཡུལ་དེའི་སྐྱེ་འགྲོ་ཡོངས་ལ་ཆོས་ཆར་ཕབ། །
གསུང་ནི་ཆོས་ཚན་དུ་མ་གཅིག་ཏུ་བསྡུས་པའི་དབུ་མེད་་་་
བྲིས་མ་པོད་ཆེ་ལེགས་ཤིག་མི་རིགས་དཔེ་མཛོད་ཁང་དུ་བཞུགས་་་་་
• 666 •



ཨ་ཁྱུང་ངག་དབང་མཁྱེན་རབ་ཀྱི་
རྣམ་ཐར་མདོར་བསྡུས།
ཨ་ཁྱུང་སྤྲུལ་པའི་སྐུ་ངག་དབང་མཁྱེན་རབ་ནི་ཁམས་་་་་
མདོ་སྨད་ཨ་མདོའི་ཡུལ་དུ་སྤྱི་ལོའི་དུས་རབས་བཅོ་བརྒྱད་པའི་སྨད་
ཙམ་ལ་སྐུ་འཁྲུངས། དགུང་ལོ་གཞོན་ནུའི་དུས་ནས་ཨ་ཁྱུང་སྤྲུལ་
སྐུར་ངོས་འཛིན་ནས་དགོན་པ་སྟག་ཚང་ལྷ་མོར་གདན་དྲངས་ཏེ་་་་
གཟིམ་ཤག་དགའ་ལྡན་བཀྲ་ཤིས་གཡང་འཁྱིལ་དུ་བཞུགས་ སུ་་་་་
བཅུག དགེ་བའི་བཤེས་གཉེན་མཁས་དབང་བཅུ་གསུམ་གྱི་སྤྱན་
སྔར་མདོ་རྒྱུད་མན་ངག་གི་ཟབ་ཆོས་མང་པོ་གསན། དཔལ་ལྡན་ས་
སྐྱ་པའི་ཆོས་སྐོར་ཚར་ཆེན་ནས་བརྒྱུད་པའི་གསང་སྔགས་ལམ་་་
འབྲས་ཀྱང་ཕལ་མོ་ཆེ་གསན། ཁྱད་པར་རྔ་རྒོད་ནམ་མཁའ་སེང་གེ་
ལ་ཐུན་མོང་རིག་གནས་སྐོར་སྙན་ངག་མེ་ལོང་མའི་གཞུང་རྫོགས་་་་
པར་གསན་ཅིང་དཔེ་བརྗོད་ཀྱང་ལེགས་པར་བཀོད། མདོར་ན་མདོ་
སྔགས་རིག་གནས་ཀྱི་གཞུང་ལུགས་མ་ལུས་པར་སྦྱངས་པ་མཐར་་་་་
ཕྱིན་མཛད་ཅིང་། དབང་ལུང་རྗེས་གནང་བཅས་མང་པོ་ཞུས་ཏེ་
• 667 •



རང་གིས་ཉམས་ལེན་དང་དད་ལྡན་གཞན་དག་ལ་འཆད་ཉན་ཡང་་
ཡུན་རིང་མཛད། མཁས་གྲུབ་ཀྱི་སློབ་མ་ཡང་མང་དུ་སྤེལ།
གསུང་འབུམ་སྐོར་ལ་ཐུབ་དབང་གི་མཛད་པ་བཅུ་གཉིས་་
ལས་བརྩམས་པའི་མགུར་སོགས་མགུར་མ་མང་པོ་དང་འདུལ་བ་་་་་
དང་དབུ་མའི་སྐོར་གྱི་བཤད་པ་སྙན་ངག་དོན་རྒྱན་སོ་ལྔའི་འགྲེལ་བ་
དང་དཔེ་བརྗོད་རྣམ་ཐར་གསོལ་འདེབས་དང་བསྟོད་ཚོགས་སྐོར་་་
སུམ་ཅུ་པའི་དཔེ་བརྗོད་བླ་མའི་རྣལ་འབྱོར་སོགས་སྒྲུབ་ཐབས་ཀྱི་་་་
སྐོར་བཅས་ཆོས་ཚན་རེ་རེ་བཞིན་ཀ་ཁའི་གོ་རིམ་བསྒྲིགས་པ་ཤིང་་་་
པར་མི་འདྲ་བ་གཉིས་ཙམ་ཡོད་འདུག མི་རིགས་དཔེ་མཛོད་ཁང་
དུ་གསུང་ཁ་ཚང་གི་པོ་ཏི་ཚེ་ལེགས་ཤིག་བཞུགས་སོ།།
གོ་ཤུལ་ཀུན་བཟང་བསོད་ནམས་ཀྱི་
རྣམ་ཐར་མདོར་བསྡུས།
གོ་ཤུལ་ཀུན་བཟང་བསོད་ནམས་སམ་ཐུབ་བསྟན་ཆོས་་་་
གྲགས་ནི་མདོ་ཁམས་མི་ཉག་གི་ཡུལ་དུ་སྤྱི་ལོའི་དུས་རབས་བཅུ་དགུ་
པའི་སྟོད་ཙམ་སྟེ་བོད་རབ་བྱུང་བཅུ་བཞི་པར་འཁྲུངས་པའི་་་་་
• 668 •



འགྱུར་རྙིང་མའི་འདུལ་འཛིན་པ་སྐད་གྲགས་ཅན་ཞིག་སྟེ། སྐུ་
གཞོན་ནུའི་དུས་ནས་རབ་ཏུ་བྱུང་། ཟླ་བྲལ་མཁས་དབང་དམ་པ་
འཇམ་དབྱངས་མཁྱེན་བརྩེ་དབང་པོ་དང་དཔལ་སྤྲུལ་འཇིགས་མེད་
ཆོས་ཀྱི་དབང་པོ་རྩ་བའི་བླ་མར་བསྟེན་ཅིང་། དེ་མིན་གྲུབ་མཐའ་
རིས་མེད་ཀྱི་མཁས་གྲུབ་དུ་མ་སློབ་དཔོན་དུ་བསྟེན་ནས་རིག་པའི་་་
གཞུང་ལུགས་རྣམས་ལ་གསན་བསམ་རྒྱ་ཆེར་མཛད། ཁྱད་པར་ ་
འདུལ་བའི་བསླབ་གཞི་ཡོངས་རྫོགས་དང་། བྱང་སེམས་ཀྱི་སྡོམ་
པའི་སྐོར་རྣམས་ཐུགས་སྦྱོང་ནན་སྨིན་མཛད། སྐུ་ཚེ་ཕལ་ཆེ་བར་
དགོན་སྡེ་དང་དབེན་པའི་གནས་སུ་བཞུགས་ཏེ་བྱང་ཆུབ་སེམས་་་་་
དཔའི་སྤྱོད་པ་ལ་འཇུག་པར་ཉམས་ཞིབ་དང་ཉམས་ལེན་མཛད་་་་་
ཅིང་། སྤྱོད་འཇུག་འགྲེལ་ཆེན་ཞིག་ཀྱང་ལྗགས་བརྩམས་མཛད། སོ་
ཐར་གྱི་སྡོམ་པ་མིག་འབྲས་ལྟར་བསྲུངས་ཤིང་ལྟུང་བའི་ཉེས་པ་ཕྲ་་་
མོས་ཀྱང་མ་གོས་པར། རང་གི་སློབ་མ་རྣམས་ལའང་སྡོམ་པ་ཚུལ་
བཞིན་བསྲུངས་པའི་ཕན་ཡོན་དང་། ཚུལ་ཁྲིམས་འཆལ་བའི་ཉེས་
དམིགས་སོགས་རྒྱུན་དུ་གདམས་པ་དང་། འདུལ་བའི་བསླབ་གཞི་
སྐོར་གྱི་གསུང་ཆོས་ཀྱང་བསྡུས་ལ་གསལ་བ་འགའ་ཞིག་བརྩམས། །
ཁོང་གིས་རྒྱུན་གྱི་སྤྱོད་ལམ་གང་འདྲ་ཞིག་བསྟོད་ཅིང་དང་དུ་ལེན་པ་
དང་། གང་འདྲ་ཞིག་སྨོད་ཅིང་དོར་བར་མཛད་པ་ནི་ཁོང་གི་
གསུང༦ བློ་སྦྱོང་བདུད་རྩིའི་སྙིང་པོ》ལས“ སྤྱོད་ལམ་ཀུན་ཏུ་རང་གི་སྒོ་
• 669 •



གསུམ་ལ། །ཡང་ཡང་བརྟགས་ནས་དགེ་ལ་བཀོལ་བྱ་ཞིང་། །སྡིག་
ལས་ལྡོག་བྱེད་དྲན་ཤེས་བག་ཡོད་ཀྱི། །གདམས་པས་སེམས་རྒྱུད་
ལས་སུ་རུང་བར་ཤོག”ཅེས་དང་། “ཆོས་པར་བརྫུས་ནས་ཆོས་མིན་
འབའ་ཞིག་བྱེད། །གཞན་དོན་སྙད་བཏགས་རང་དོན་ཕུགས་སུ་
བཅུག །འདོད་པས་ཁོང་རུལ་ཆགས་མེད་ལྟར་སྟོན་སོགས། །ཁ་
ཞེ་མི་བསྟུན་ཚུལ་འཆོས་སྤོང་བར་ཤོག” ཅེས་བླང་དོར་གྱི་གནད་་་་་
རྣམས་མདོར་བསྡུས་ཀྱི་ཚིག་གིས་གསལ་བར་གསུངས། ཁོང་གི་སློབ་
མ་མང་དུ་མཆིས་པའི་དབུས་སུ་མཆོག་ཏུ་གྱུར་པ་ནི། འཇམ་
དབྱངས་བློ་གཏེར་དབང་པོ་ཡིན་། འཇམ་དབྱངས་བློ་གཏེར་དབང་
པོ་གཙང་ངོར་དགོན་ནས་སྡེ་དགེ་དགོན་ཆེན་གྱི་བླ་མར་བསྐོས་ནས་
དགུང་ལོ་ཉེར་བརྒྱད་པར་ཁམས་སྡེ་དགེར་ཕེབས། མི་རིང་བར་
ཐུབ་བསྟན་ཆོས་ཀྱི་གྲགས་པ་དེ་ཉིད་བླ་མར་བསྟེན་པས། རྗེས་སུ་
ཐུབ་བསྟན་ཆོས་ཀྱི་གྲགས་པའི་ཐུགས་སྲས་སུ་གྱུར། བླ་མ་ཆོས་ཀྱི་
གྲགས་པ་ཞི་བར་གཤེགས་པའི་རྗེས་སུ། བླ་མའི་ཉེ་གནས་ཨ་དཔལ་
དང༌། ཐུགས་སྲས་འཇམ་དབྱངས་བློ་གཏེར་དབང་པོ་གཉིས་ཀྱིས་
མཐུན་རྐྱེན་སྦྱར་ནས་ཐུབ་བསྟན་ཆོས་ཀྱི་གྲགས་པའི་གསུང་རབ་་་་
ཚང་མ་ཨོཾ་ཨཱ་ཧཱུཾ་པོད་གསུམ་དུ་བསྡུས་ནས་སྡེ་དགེ་པར་ཁང་ཆེན་་་་་
མོར་པར་བརྐོས་ཡོད་ཅིང་། ནང་དོན་ཕལ་ཆེ་བ་ནང་རིག་པའི་
སྐོར། འདུལ་བ་དང་། བློ་སྦྱོང་། སྤྱོད་འཇུག་འགྲེལ་པ་སོགས་སོ།།
• 670 •



ངག་དབང་ཡེ་ཤེས་ཐུབ་བསྟན་གྱི་རྣམ་
ཐར་མདོར་བསྡུས།
སོག་ཁུ་རེ་དགོན་པའི་མཁན་པོ། རབ་འབྱམས་པ་ངག་
དབང་བློ་བཟང་ངམ། ཡེ་ཤེས་ཐུབ་བསྟན་ནི། སྤྱི་ལོའི་དུས་རབས་
བཅུ་དགུ་པའི་ནང་སོག་པོའི་ཡུལ་དུ་འཁྲུངས། དགུང་ལོ་བདུན་
པར་དགེ་སློང་གྲགས་པ་ཚེ་རིང་གི་མདུན་དུ་དགེ་བསྙེན་གྱི་སྡོམ་པ་་་
བཞེས། བློ་བཟང་ཐུབ་བསྟན་ཞེས་པའི་མཚན་གསོལ། དགུང་ལོ་
བཅུ་བདུན་པར་རྗེ་ངག་དབང་མཁས་གྲུབ་ལས་རབ་བྱུང་དང་དགེ་་་
ཚུལ་གྱི་སྡོམ་པ་སྦྲེལ་མར་མནོས། མིང་ངག་དབང་ཐུབ་བསྟན་ཞེས་
པ་གནང་། དགུང་ལོ་སུམ་ཅུ་པར་པཎ་ཆེན་བློ་བཟང་དཔལ་ལྡན་
བསྟན་པའི་ཉི་མ་ལས་དགེ་སློང་གི་སྡོམ་པ་མནོས། སྐུ་ན་ཕྲ་བའི་དུས་
སུ་ཁུ་རེ་དགོན་པར་བཙུན་པ་བྱས་ནས་ཡོན་ཏན་སྦྱངས། སྐུ་ནར་
སོན་པ་ན་དབུས་དང་གཙང་གི་དགོན་གནས་རྣམས་སུ་འཇལ་སྐོར་་་
ཕེབས། རྒྱལ་དབང་ཚུལ་ཁྲིམས་རྒྱ་མཚོ་དང་པཎ་ཆེན་བསྟན་པའི་
ཉི་མ། ཁྲི་ཆེན་བྱང་ཆུབ་ཆོས་འཕེལ་དང་། ཚེ་མཆོག་གླིང་ཡེ་ཤེས་
• 671 •



བསྟན་འཛིན་སོགས་དགེ་བའི་བཤེས་གཉེན་བཅུ་ཕྲག་ཁ་ཤས་བསྟེན་
ནས་དམ་པའི་ཆོས་མང་པོ་ཞུས། སོག་ཡུལ་དུ་ཚུར་ལོག་རྗེས་ཁུ་རེ་
དགོན་པའི་མཁན་པོའི་གདན་སར་འཁོད། གོང་མས་ཁུ་རེའི་མཁན་
པོ་ནོ་མིན་ཧན་ཞེས་པའི་མཚན་སྙན་བསྩལ། ཁོང་སྐུ་ཚེ་ཡུན་རིང་
བཞུགས་ཤིང་དགུང་ལོ་གྱ་གཉིས་སུ་ཕེབས་སྐབས་ཀྱང་ལེགས་བཤད་
བརྩམས་པའི་གསུང་རབ་འགའ་ཞིག་མཆིས་སོ།།
ཁོང་གི་གསུང་ཆོས་ནི་སྣེ་གྲངས་དགུ་བཅུ་ཐམ་པ་ཡོད་པ་་་
ཕྱོགས་གཅིག་ཏུ་བསྡུས་ཏེ་པོ་ཏི་གཉིས་སུ་བྱས་པ་སོག་ཁུ་རེའི་པར་་་་
མ་ཞིག་མི་རིགས་དཔེ་མཛོད་ཁང་དུ་བཞུགས་ཡོད་ཅིང་། ནང་དོན་
ནི་བརྒྱ་ཆ་དྲུག་ཅུ་ཙམ་རྣམ་ཐར་སྣ་ཚོགས་ཡིན་པ་དང་། དེ་མིན་
ཐོབ་ཡིག་དང་སྙན་ངག་དཔེ་བརྗོད། ཀ་རྩོམ་སྣ་ཚོགས་དང་། ཆོ་
གའི་སྐོར་སོགས་ཡིན་ནོ།།
བདེ་ཆེན་ལྷོ་བྲག་པ་བློ་བཟང་ཆོས་འཕེལ་
གྱི་རྣམ་ཐར་མདོར་བསྡུས།
བདེ་ཆེན་ལྷོ་བྲག་པ་བློ་བཟང་ཆོས་འཕེལ་ནི།
གསུང་
• 672 •



རྩོམ་གྱི་ཚིག་སྦྱོར་ལ་བལྟས་ན། སྐུ་ཡུལ་ནི་ཁམས་ནས་ཡིན་འདྲ་
ཞིང་། སྤྱི་ལོའི་དུས་རབས་བཅུ་དགུ་པའི་འགོ་ཙམ་སྟེ་བོད་རབ་བྱུང་
བཅུ་བཞི་པའི་ནང་བྱོན་པར་མངོན། རིས་མེད་གྲུབ་མཐའ་ཡོངས་
ཀྱི་མཁས་གྲུབ་དགེ་བའི་བཤེས་གཉེན་བཅུ་ཕྲག་གསུམ་ལྷག་བསྟེན་་་་
ནས་རིག་པར་བྱ་བའི་གནས་མཐའ་དག་ལ་གསན་སྦྱོང་ནན་སྨིན་་་་་
མཛད། ཁྱད་པར་མདོའི་སྐོར་གྱི་སྡེ་སྣོད་གསུམ་ལ་མཁས་པའི་རྩེར་
སོན། བྱ་བྲལ་བ་མཛད་དེ་དབུས་ཀྱི་ལྷོ་བྲག མདོ་ཁམས་ཀྱི་
མཎྜལ་དང་། གསེར་ཆེན་སྟག་རྫོང་སོགས་དབེན་པའི་རི་ཁྲོད་
རྣམས་སུ། རྒྱ་གར་གྱི་པཎ་གྲུབ་དང་། བོད་སྔ་རབས་ཀྱི་རིས་མེད་
མཁས་གྲུབ་ཡོངས་ཀྱི་གསུང་རབ་མཐའ་དག་ལ་ཉམས་གཞིགས་ཡུན་
དུ་མཛད། ཁྱད་པར་ཇོ་བོ་ཨ་ཏི་ཤ་ནས་བརྒྱུད་པའི་བྱང་ཆུབ་ལམ་
གྱི་རིམ་པར་ཐུགས་དཔྱད་ཞིབ་པར་མཛད་དེ་བྱང་ཆུབ་ལམ་གྱི་རིམ་
པའི་བཤད་པ《རྒྱལ་བའི་བསྟན་པ་རིན་པོ་ཆེ་བྱང་ཆུབ་སེམས་དཔའི་
ལམ་ལ་འཇུག་པའི་རིམ་པ་གསལ་བར་བྱེད་པ》ཞེས་ཁ་བྱང་དུ་་་་
བཀོད་པའི་པོད་ཆེན་ཞིག་མི་རིགས་དཔེ་མཛོད་ཁང་དུ་བཞུགས་་་་་
ཡོད་ཅིང་། ནང་དུ་ཆོས་ཚན་གསུམ་ཡོད་པ་ལ་ཀ་ཁའི་གོ་རིམ་
བསྒྲིགས་འདུག དེར་བལྟས་ན་གསུང་ཆོས་ད་དུང་ཡོད་པ་འདྲ་
ཡང་། དཀར་ཆག་དང་ཁོང་གི་རྣམ་ཐར་དངོས་མ་མཇལ་བས་
བརྗོད་པའི་སྤོབས་པ་བྲལ།།
• 673 •



གཞུང་ལས་པ་བསོད་ནམས་རྒྱ་མཚོའི་
རྣམ་ཐར་མདོར་བསྡུས།
གཞུང་ལས་པ་བསོད་ནམས་རྒྱ་མཚོ་ནི་ཆེན་པོ་ཧོར་གྱི་་་
ཡུལ་དུ་བོད་རབ་བྱུང་བཅུ་བཞི་པའི་དབུ་ཙམ་སྟེ་སྤྱི་ལོའི་དུས་རབས་
བཅུ་དགུ་པའི་ ཐོག་མའི་དུས་སུ་སོག་པོའི་རིགས་རྒྱུད་ཅིག་ཏུ་་་་་
འཁྲུངས། །
དགུང་ན་གཞོན་དུས་ནས་སོག་པོ་བླ་མ་དམ་ཚིག་རྡོ་རྗེ་་་་
རྗེས་སུ་བཟུང་སྟེ་བོད་སོག་གི་ཡིག་གེ་སྦྱོར་ཀློག་ནས་སུམ་རྟགས་དག་
ཡིག་སོགས་བརྡ་སྤྲོད་རིག་པའི་གཞུང་རྣམས་ལེགས་པར་སྦྱངས། བླ་
མ་དམ་ཚིག་རྡོ་རྗེ་ཡུན་རིང་བསྟེན་པའི་དུས་ཚོད་ལ་དབང་ལུང་རྗེས་
གནང་བླ་མའི་ཐུགས་ལ་ཡོད་ཚད་བུམ་པ་གང་བྱོའི་ཚུལ་གྱིས་ཞུས་་་་
པར་མ་ཚད་དཔལ་མང་དཀོན་མཆོག་རྒྱལ་མཚན་དང་འཇིགས་མེད་
བསྟན་པའི་རྒྱལ་མཚན་ཚེ་སྤེལ་རྡོ་རྗེ་ཐུབ་བསྟན་རྒྱ་མཚོ་སོགས་དགེ་
བའི་བཤེས་གཉེན་བཅུ་ཕྲག་ཟུང་ཙམ་བསྟེན་ནས་མདོ་སྔགས་ཀྱི་་་་་
གཞུང་ལུགས་མང་པོར་གསན་བསམ་དང་བཟོ་དང་གསོ་བ་རྩིས་ཀྱི་་
• 674.



རིག་གནས་སོགས་ལའང་སྦྱངས་པ་རྒྱ་ཆེར་མཛད། ཁྱད་པར་རྩ་
བའི་བླ་མ་དམ་ཚིག་རྡོ་རྗེའི་སྤྱན་སྔར་དགེ་བསྙེན་ནས་རབ་བྱུང་དགེ་
ཚུལ་དང་དགེ་སློང་གི་སྡོམ་པ་རྣམས་རིམ་པར་མནོས། བླ་མ་དམ་
ཚིག་རྡོ་རྗེ་དང་གཞུང་ལས་པ་ཡར་འཕེལ་ཚང་གི་ཡུན་རིང་བསླབ་་་
སྟོན་མཛད་པ་ལ་བསྟེན་ནས་ཆོས་དང་འཇིག་རྟེན་གྱི་བྱ་བཞག་ཀུན་
ལ་ནང་བྱན་ཆུད་པར་གྱུར་ཏེ་གཞུང་ལས་པའི་ལས་གནས་འཛིན། །
དེ་ནས་བཟུང་མདོ་དང་སྔགས་ཀྱི་གཞུང་མང་པོར་རང་སྟོབས་ཀྱིས་་
དཔྱད་པ་ལ་གཞན་དྲིང་མི་འཇོག་པའི་མཁྱེན་སྟོབས་རྒྱས་ཤིང་་་་་་
གཞུང་འགྲེལ་དང་དགག་ལན་གྱི་གསུང་ཆོས་མང་པོ་བརྩམས། ལམ་
རིམ་ཆེ་འབྲིང་ཆུང་གསུམ་དང་སྔགས་རིམ་ཆེན་མོ་སོགས་རྗེའི་་་་
གསུང་ཐུན་མོང་མ་ཡིན་པ་རྣམས་དང་བསྟན་འགྱུར་ཁྲོད་ཀྱི་གཞུང་་
མང་པོའི་བཤད་པ་མཛད་ཅིང་མེ་རྒེ་ཆོས་རྗེ་ཚེ་སྤེལ་དབང་ཕྱུག་རྡོ་་་
རྗེ་སོགས་སློབ་མ་མང་པོ་སྤེལ། །
ཁོང་གི་གསུང་ནི་ཚེ་སྤེལ་དབང་ཕྱུག་རྡོ་རྗེའི་རྣམ་ཐར་དུ་་་
འཁོད་པར་ལྟར་ན་པོད་ཀ་པ་ནས་ཇ་པའི་བར་པོད་བདུན་ཙམ་ཁོང་
མ་འདས་གོང་ནས་མི་རྒེ་ཆོས་རྗེས་མཐུན་རྐྱེན་སྦྱར་ནས་པར་དུ་་་་
བསྐྲུན་ཟིན་འདུག་ཅིང་དེ་མིན་གསུང་རྩོམ་གཞན་ཡོད་མེད་མ་ངེས་་་
ལ་མི་རིགས་དཔེ་མཛོད་ཁང་དུ་སོག་པོའི་པར་མ་ཀ་པོད་ནས་ཁ་་་་
པོད་བར་པོ་ཏི་གཉིས་བཞུགས།
• 675•



ཞ་ལུ་ལོ་ཙཱ་བ་བློ་གསལ་བསྟན་སྐྱོང་
གི་རྣམ་ཐར་མདོར་བསྡུས།
ཞ་ལུ་བློ་གསལ་བསྟན་སྐྱོང་ནི་གཙང་ཉང་སྟོད་རིག་པའི་་
འབྱུང་གནས་ཀྱི་ས་ཆ་སྐྱི་སྦུག་ཅེས་པའི་ཡུལ་དུ་ཡབ་ཚངས་པ་དཀར་
པོ་དགུང་ལོ་ཉེར་གཅིག་པ་དང་ཡུམ་དགེ་སྐྱེད་བུ་ཁྲིད་དགུང་ན་སོ་་་
བརྒྱད་པ་གཉིས་ལས་རབ་བྱུང་བཅུ་གསུམ་པའི་ཤིང་ཕོ་བྱི་བའི་་་་་
ལོར（༡༨༠༤）ཟླ་བ་དང་པོའི་ཚེས་ཉི་ཤུའི་ཉིན་ཐོ་རངས་ལ་སྐུ་་་་
བལྟམས། ཁྱེའུ་འཁྲུངས་ནས་ཉིན་ཞག་གཉིས་ཙམ་ལམ་ཡུམ་འདས་
པར་བརྟེན་ཟླ་བ་ཆོས་འཛོམ་ཟེར་བ་ཞིག་ལ་མ་མ་བཅོལ་ནས་གསོས་
ཀྱང་ཟླ་བ་ཆོས་འཛོམ་རང་ལ་བུ་ཡོད་པས་བུ་གཉིས་གསོ་བར་ན་་་་་་
མས་མ་འདང་ནས་རྨོ་རྨོ་རྣམ་རྒྱལ་བཟང་མོས་ཇ་འདུར་རྩམ་ཐུག་་་་
སོགས་ཀྱིས་གསོས།
དགུང་ལོ་བཞི་པར་ས་སྐྱ་བདག་ཆེན་དབང་སྡུད་སྙིང་པོས་
ཞ་ལུ་བློ་གསལ་བསྟན་རྒྱས་ཀྱི་སྤྲུལ་སྐུ་ཡིན་པར་ལུང་བསྟན་མཚན་བློ་
གསལ་བསྟན་སྐྱོང་ཞེས་པའང་དེ་དུས་བཏགས།
• 676 •



དགུང་ལོ་བདུན་པར་བཀྲ་ཤིས་ལྷུན་པོར་བྱོན་ནས་པཎ་་་་
ཆེན་བསྟན་པའི་ཉི་མའི་དྲུང་དུ་གཙུག་ཕུད་ཕུལ་ཏེ་རབ་ཏུ་བྱུང་། །
ཡི་གེའི་ཕྱི་མོ་ཀ་ཁ་སོགས་སྦྱོང་བའི་འགོ་བཙུགས།
དགུང་ལོ་དགུ་པར་ཞ་ལུ་རི་ཕུག་ཏུ་བླ་མ་སྨན་ཁང་པ་བློ་་་
བཟང་ཆོས་འཕེལ་མདུན་ནས་ལམ་རིམ་གསོལ་འདེབས་སོགས་དགེ་
ལྡན་པའི་བློར་འཛིན་སྐོར་དང་བུ་སྟོན་གྱི་གསོལ་འདེབས་བཅས་་་་་་
བློར་འཛིན་མཛད།
དགུང་ལོ་བཅུ་པར་རི་ཕུག་གི་ཚོགས་སུ་ཞུགས་ཤིང་རིན་་་་
ཆེན་ལྷུན་གྲུབ་ཀྱིས་བྱང་གླིང་བླ་བྲང་དུ་གདན་དྲངས་གསོལ་ཇ་་་་་
དྲངས། ལོ་དེའི་ཟླ་བ་བཞི་པའི་ཚེས་ཉི་ཤུ་གཅིག་ཉིན་པར་བྱང་གླིང་
བླ་བྲང་དུ་མཁན་པོ་བྱམས་པ་རིན་ཆེན་ལྷུན་གྲུབ་ཀྱི་སྤྱན་སྔར་དགེ་་་
བསྙེན་ནས་བཟུང་ཚིགས་སྔ་མ་དགེ་ཚུལ་གྱི་སྡོམ་པ་ཞུས། དབྱར་
ཁར་བཀྲ་ཤིས་ལྷུན་པོར་བྱོན་ནས་པཎ་ཆེན་ལ་ཆོས་མང་པོ་གསན།
དགུང་ལོ་བཅུ་གཅིག་ཤིང་ཁྱི་ལོར་མོང་གོལ་བླ་མ་མཁན་་་་
ཆེན་ནོ་མོན་ཧན་རི་ཕུག་ཏུ་འབྱོར་ནས་བླ་མ་ཡེ་ཤེས་དཔལ་འབྱོར་་་་
དང་བྱམས་པ་རིན་ཆེན་ལྷུན་གྲུབ་གཉིས་ལ་དབང་ཆོས་མང་པོ་ཞུས་
པ་དང་མཉམ་དུ་ལུང་མང་པོ་ཞུས།
དགུང་ལོ་བཅུ་ གཉིས་ པར་སྨན་ ཁང་ པའི་ ཕྱག་ ཕྱིར་་་་་
འབྲངས། སྨན་ཁང་པ་ཞ་ལུ་རི་ཕུག་ཏུ་གྲུབ་མཐའི་ཞེན་སོགས་ཀྱིས་
• 677.



མ་འགྲིགས་ནས་རྩེ་ཐང་ཕྱོགས་སུ་ཕེབས་ཁོང་ཡང་བླ་མའི་མཉམ་དུ་
རྩེ་ཐང་དུ་བྱོན། དེ་ནས་ཁོང་གི་ཁྱིམ་ནས་གདན་འདྲེན་པ་བྱུང་བས་
ཚུར་རང་ཡུལ་དུ་ལོག་ དགུང་ལོ་བཅུ་གསུམ་པ་ནས་གསོ་རིག་
སྦྱོང་འདོད་པའི་དགོངས་པ་འཁྲུངས། བཀྲ་ཤིས་ལྷུན་པོར་སྨན་
རམས་པ་དཀའ་ཆེན་བློ་བཟང་དོན་ཡོད་དང་བླ་སྨན་བློ་བཟང་ཚུལ་
ཁྲིམས་ལ་གསོ་རིག་སྦྱངས། རྒྱུད་བཞིའི་རྩ་བ་བློར་འཛིན་དང་བོད་
འགྲེལ་མང་པོ་ལ་གསན་བསམ་མཛད། རྩ་བའི་བླ་མ་སྨན་ཁང་པ་
དང་འབྲལ་མེད་བྱས་ཏེ་སྨན་ཁང་པ་དང་ལྷན་ཅིག་རྩེ་ཐང་དགོན་་་་
པར་གོས་སྐུ་ཆེན་པོ་གསར་བཞེངས་སོགས་ལ་རོགས་མཛད།
དགུང་ལོ་བཅུ་བདུན་པ་ལྕགས་འབྲུག་ལོའི་（༡༨༢༠) ཟླ་
བ་བཅུ་པའི་ཚེས་བཅུའི་ཉིན་ཁོང་གི་བླ་མ་སྨན་ཁང་པ་སྐུ་གཤེགས།
གདུང་ལ་ས་ཙྪ་འདེབས་པ་དང་མཆོད་རྟེན་བཞེངས་པ་བཅས་་་་་་
མཛད། བླ་མ་སྐུ་གཤེགས་པར་ཐུགས་སྐྱོ་ནས་ལོ་གསུམ་སྐུ་མཚམས་
དམ་པོར་བཅད།
དགུང་ལོ་ཉེར་གཅིག་པར་བཀྲ་ཤིས་ལྷུན་པོར་པཎ་ཆེན་བློ་
བཟང་དཔལ་ལྡན་བསྟན་པའི་ཉི་མའི་མདུན་དགེ་སློང་གི་སྡོམ་པ་་་་
བླངས། དེ་ནས་ས་སྐྱ་དང་ངོར་དགོན། སྣར་ཐང་ཁྲོ་ཕུ་སོགས་
མཇལ། བླ་མ་དམ་པ་ཡེ་ཤེས་དཔལ་འབྱོར་ལ་ས་ངོར་ཚར་གསུམ་གྱི་
ཆོས་མང་དུ་ཞུས། དེ་ནས་བཟུང་བུ་སྟོན་གསུང་འབུམ་གྱི་ལུང་དང་
• 678 •



གཞན་ཡང་དབང་རྗེས་གནང་སོགས་བླ་མ་ཡེ་ཤེས་དཔལ་འབྱོར་གྱི་་
ཐུགས་ལ་ཟབ་ཆོས་བཞུགས་དགུ་བུམ་པ་གང་བྱོའི་ཚུལ་གྱིས་ཞུས།
དེ་ནས་མི་རིང་བར་ཞབས་ཕྱི་དོན་གྲུབ་དང་དགེ་སློང་བཀྲ་ཤིས་་་་་་
དཔལ་འབྱོར་གཉིས་ཀྱིས་ཁྲེས་པོ་ཁྱེར། ཁོང་གིས་ཆོས་གོས་སྣམ་
སྦྱར་བསྣམས་ཕྱག་ཏུ་སྦ་འཁར་འཛིན་ཞིང་དབུས་སུ་ཕེབས། དབུས་
ཀྱི་སྡེ་དགོན་གནས་ཆེན་ཚང་མར་ཕེབས་ཏེ་ཕྱག་མཆོད་ཕུལ། ཏཱ་
ལའི་བཅུ་པ་ཚུལ་ཁྲིམས་རྒྱ་མཚོ་དགུང་ལོ་བཅུ་གཅིག་ཏུ་ཕེབས་པ་་་
མཇལ། དེ་ནས་རིམ་གྱིས་ཞ་ལུ་རི་ཕུག་ཏུ་ཚུར་བྱོན།
དགུང་ལོ་ཉེར་གཉིས་པ་ཤིང་བྱ་ལོར་(༡༨༢༥）རྩ་བའི་བླ་
མ་ཡེ་ཤེས་དཔལ་འབྱོར་ལ་ཟབ་ཆོས་ཤིན་ཏུ་མང་པོ་ཞུས་ལོ་དེའི་ཟླ་་
བ་གཉིས་པའི་ཚེས་བཅུ་གཉིས་ལ་བླ་མ་དེ་ཡང་སྐུ་གཤེགས། བླ་མའི་
གདུང་མེ་མཆོད་འབུལ་བ་དང་དགོངས་རྫོགས་བཅས་བསྒྲུབས།
དགུང་ལོ་ཉེར་གསུམ་པར་ཞ་ལུའི་མཆོད་རྟེན་མཐོང་གྲོལ་ཆེན་མོའི་
གསེར་ཟངས་ཀྱི་དབུ་གདུགས་ཞིག་གསོ་དང་བྱང་ཆུབ་མཆོད་རྟེན་་་་
གྱི་གསེར་ཟངས་གསར་བསྐྲུན་མཛད། དངུལ་ཆུ་ཆོས་བཟང་ལ་ཆོས་
ཞུ་པར་ཕེབས་སྒྲ་དང་སྙན་ངག་བརྡ་སྤྲོད་རིག་པ་བཅས་རིག་གནས་
མང་པོར་སློབ་སྦྱོང་མཛད། དགུང་ལོ་ཉེར་ལྔ་པ་ནས་བཟུང་ཆོས་
འཆད་དང་སྡོམ་པ་འབོགས་པའི་མཁན་པོ་བཅས་མཛད་པའི་དབུ་་་
བཙུགས། དགོངས་སྐེག་ཟློག་ཆེད་སྐུ་མཚམས་ཀྱང་ཟླ་ཤས་བཞུགས།
• 679 •



དགུང་ལོ་ཉེར་བདུན་པར་རི་ཕུག་གི་འདུ་ཁང་ལྷོ་བྱང་གི་་་
ཐུག་དང་རྒྱལ་མཚན་ཚང་མ་གསར་དུ་བཞེངས། བུ་སྟོན་གྱི་འདྲ་
སྐུར་སྐུ་བེར་དང་དབུ་ཞྭ་གསར་པ་ཕུལ། དགུང་ལོ་ཉེར་བརྒྱད་པར་
ཤངས་སུ་ཕེབས་ནས་ཤངས་པ་བཀའ་བརྒྱུད་ཀྱི་ཆོས་སྐོར་ཞུས་ཇོ་
ནང་དུའང་མཇལ་བར་ཕེབས་བར་བར་རྣམས་སུ་བསྙེན་སྒྲུབ་ཅི་་་་
རིགས་མཛད། དགུང་ལོ་སོ་གཉིས་པར་སེང་ཆེན་སྤྲུལ་སྐུའི་བསྐུལ་
མའི་འོག་ཞ་ལུའི་སྐྱེས་བུ་དམ་པ་རྣམས་ཀྱི་རྣམ་ཐར་ལོ་རྒྱུས་ངོ་་་་
མཚར་དད་པའི་འཇུག་ངོགས་བརྩམས། དེ་ནས་རིམ་བཞིན་ཞ་ལུར་
གསེར་ཟངས་ཀྱི་ལྷ་སྐུ་དང་རྒྱལ་མཚན་ སོགས་ གསར་བཞེངས་་་་་
མཛད། ས་སྐྱར་ཐེངས་འགར་ཆོས་ཞུ་བར་ཕེབས་བཀྲས་ལྷུན་དགོན་
པར་ཐེངས་མང་བྱོན་ཏེ་བཀའ་ཆོས་ཞུ་བ་དང་ཕར་དབང་ལུང་་་་་
གནང་བ་སོགས་ཆོས་ལྡན་གྱི་བྱ་བ་མཛད། སོ་དགུ་པར་ལོ་ཧྲིལ་པོར་
མཚམས་བཞུགས་དེ་ནས་བཀྲས་ལྷུན་རྒྱུད་སྨད་དགེ་བཤེས་ངག་་་་་
དབང་དར་རྒྱས་དང་བྲག་དགོན་སྤྲུལ་སྐུ་སོགས་ལ་བཀའ་ཆོས་མང་་་
པོ་གནང་།
དགུང་ལོ་ཞེ་གཉིས་པ་ཤིང་མོ་སྦྲུལ་ལོར་（༡༨༤༥）ཚེ་སྨོན་
གླིང་དང་བཀའ་བློན་བཤད་སྒྲ་དབང་ཕྱུག་རྒྱལ་པོར་གོང་མའི་་་་་
བཀའ་ཉེས་ཕོག་ལྷ་སར་སྡོད་མཁན་གོང་མའི་མི་སྣ་ཆི་ཀྲོང་ཐང་ནས་
ཚེ་སྨོན་གླིང་གི་རྒྱུ་ནོར་གཞུང་བཞེས་ཐོག་གོང་མའི་བཀའ་ལྟར་བོད་
• 680 •



ཀྱི་དགོན་སྡེ་ཉམས་གསོའི་ཐེབས་སུ་གནང་ཞ་ལུ་དགོན་པ་ལའང་རྒྱ་
དངུལ་སྲང་ཆིག་སྟོང་བདུན་བརྒྱ་ཐོབ་པ་དེས་དགོན་ཉམས་གསོ་རྒྱུ་
ཆེན་མཛད། དགུང་ལོ་ཞེ་བརྒྱད་པར་ཁོང་གི་བླ་མ་དངུལ་ཆུ་ཆོས་
བཟང་གཤེགས་འཇམ་དབྱངས་མཁྱེན་བརྩེ་ཁམས་ལ་བྱོན་པའི་ལམ་
ཞོར་མཇལ་བར་བྱུང་བ་ལ་དབང་ལུང་གི་ཆོས་མང་པོ་རྩལ་ཞིང་་་་་
ཕེབས་བརྫང་མཛད། དགུང་ལོ་ལྔ་བཅུ་པ་ཆུ་མོ་གླང་གི་ལོར་
（༡༨༥༣） པཎ་ཆེན་བསྟན་པའི་ཉི་མ་སྐུ་གཤེགས། ཉེ་གནས་བཀྲ་
ཤིས་ལྷུན་པོར་མངགས་ནས་དངུལ་གདུང་བཞེངས་པའི་ཞབས་་་་
འདེབས་སུ་རྒྱ་དངུལ་རྟ་རྨིག་མ་གཅིག་དང་བོད་དངུལ་སྲང་ལྔ་བཅུ་
སོགས་ཕུལ། །
དགུང་ལོ་ལྔ་བཅུ་ང་ལྔ་པར་ཞ་ལུ་མཐིལ་གྱི་པར་ཤིང་་་་་
ཉམས་ཆག་ཆེ་ཞིང་འཛིངས་པ་རྣམས་རི་ཕུག་ཏུ་གདན་དྲངས་ནས་་
ལེགས་སྒྲིག་ཐོག་པར་ཁང་ལེགས་པར་བཞེངས། རྗེས་ནས་བདེ་
མཆོག་བསྟོད་འགྲེལ་མཇུག་མ་ཚང་བ་རྣམས་ཕུན་གླིང་དུ་པར་་་་་
གསར་པ་བརྐོས། ངམ་རིང་ནས་ཀུན་དགའ་གྲོལ་མཆོག་གི་གསུང་
ཡོངས་རྫོ་དགའ་ལྡན་ཕུན་ཚོགས་གླིང་པར་ཁང་དུ་གདན་དྲངས།
ཏཱ་ར་ནཱ་ཐའི་གཡུང་འབུམ་རྣམས་ལ་དཀར་ཆག་ཆ་ཚང་ལེགས་པར་
བསྒྲིགས། ཞ་ལུའི་གསེར་ཁང་དུ་ཚེ་ལྷ་རྣམ་གསུམ་ཐུབ་སྐུ་ཆེ་ལེགས་
• 681 •



སོགས་གསེར་ཟངས་དང་དངུལ་དཀར་ལས་བཞེངས་པའི་རྟེན་མང་
པོ་དང་ཆབ་མདོའི་བཀའ་འགྱུར་སོགས་གསུང་རབ་མང་པོ་བླུས་་་་་
ནས་གཏན་བཞག་མཛད། མདོར་ན་དགུང་ལོ་ང་བདུན་ཡན་བླ་མ་
སུམ་ཅུ་སོ་བདུན་ཙམ་ལ་ཆོས་འབྲེལ་ཞུས་ཆོས་འཆད་ཉན་དང་་་་
དབང་ལུང་གི་ཟབ་ཆོས་མང་པོ་རྩལ་རྟེན་གསར་བཞེངས་དགོན་་་་་
ཞིག་གསོ་བཅས་ཀྱི་རྣམ་དཀར་དགེ་ཚོགས་ཀྱང་རྒྱ་ཆེན་པོ་བསྒྲུབས་་
འོན་ཀྱང་ཁོང་ནི་དགེ་ལྡན་ལ་ཞེན་ཆེ་བ་ཡིན་སྟབས་ཞ་ལུའི་བླ་་་་
དཔོན་ཁག་དང་མཐུན་པོ་རང་མ་བྱུང་བའི་ཟོལ་འདུག ཁོང་
དགུང་ལོ་ང་བདུན་པ་ལྕགས་སྤྲེལ་ལོའི་(༡༨༦༠) ཟླ་བ་བདུན་པའི་
ཚེས་བརྒྱད་ཀྱི་དགོང་མོར་གྲིབ་ཁའི་སྙན་བཞེས་ནས་གཟིམ་མལ་དུ་་
ཉལ་བ་མ་གཏོགས་ཕྱག་ལས་གང་ཡང་མཛད་མི་ཐུབ་པར་གྱུར།
དགེ་ཕྲུག་རི་ཟུར་ནས་དང་དགེ་སློང་རིན་ཆེན་སྨོན་ལམ་གཉིས་ཀྱིས་
གང་ཐད་ནས་ཞབས་ཕྱི་ཞུས་དེ་འདྲ་ལོ་ཤས་སོང་བ་དགུང་ལོ་དྲུག་་་
ཅུ་རེ་གཅིག་པ་ཤིང་ཕོ་བྱི་བའི་ལོར་ (༡༨༦༤) རང་རྣམ་གྱི་མཇུག་
བསྡུས་འདུག་པས་རིང་མིན་སྐུ་གཤེགས་པ་ཡིན་ནམ་སྙམ་མོ།།
ཁོང་གྱི་གསུང་ནི་ཞ་ལུའི་གདན་རབས་དང་རང་རྣམ་་་་
སོགས་ཆོས་ཚན་སུམ་ཅུ་སོ་བཞི་ཡོད་པའི་པོད་ཆེན་ལྡེབ་གྲངས་ཆིག་
སྟོང་ཆིག་བརྒྱ་བཅོ་ལྔ་ཡོད་པ་ཞིག་མི་རིགས་དཔེ་མཛོད་ཁང་དུ་་་་་
བཞུག་སོ།།
. • 682 •



རོང་ཐ་བློ་བཟང་དམ་ཆོས་རྒྱ་མཚོའི་
རྣམ་ཐར་མདོར་བསྡུས།
རོང་ཐ་བློ་བཟང་དམ་ཆོས་རྒྱ་མཚོན་ནི་མདོ་ཁམས་་་་་
འདན་མའི་ཡུལ་གྱི་བྱེ་བྲག་སྒ་ལུང་གི་ས་ཆར་རབ་བྱུང་བཅུ་གསུམ་
པའི་ཤིང་གླང་ལོར་(༡༨༠༥）འཁྲུངས།
ཁོང་ལོ་གཞོན་ནུའི་དུས་ནས་རོང་ཐ་སྤྲུལ་སྐུ་ཡིན་པར་ངོས་
འཛིན་བྱས་ནས་བླ་མ་བློ་བཟང་ཆོས་འབྱོར་ལྷུན་གྲུབ་དང་བསྟན་་་་་
འཛིན་ཐུབ་སྟོབས་ཆོས་དབང་རྣམ་རྒྱལ་སོགས་རིག་པའི་གནས་ལྔ་་་
ལ་མཁས་པའི་དགེ་བའི་བཤེས་གཉེན་མང་པོ་བསྟེན་ནས་མདོའི་་་་་
སྐོར་གྱི་ཕར་ཕྱིན་མངོན་པ་དབུ་མ་འདུལ་བ་སོགས་དང་སྔགས་ཀྱི་་
སྐོར་བྱ་སྤྱོད་རྣལ་འབྱོར་རྒྱུད། སོགས་ཀྱི་གཞུང་ལུགས་རྣམས་སྦྱངས་
པ་མཐར་ཕྱིན་མཛད་ཅིང་ཚད་མའི་གཞུང་དང་རྩིས་དང་སྙན་ངག་
སོགས་ཐུན་མོང་གི་རིག་གནས་རྣམས་ཀྱང་མཁས་པར་མཛད། ཁྱད་
པར་གསང་སྔགས་ཀྱི་དབང་ལུང་སྦྱིན་སྲེག་སྐོར་དང་འདོན་ཆོག་་་་
རོལ་དབྱངས་བཅས་པ་མཁས་པར་སྦྱངས་པ་མ་ཚད་བསྙེན་སྒྲུབ་་་་་
• 683 •



སོགས་ལ་ཡང་ཤིན་ཏུ་འབད་བརྩོན་མཛད། ཁོང་གི་སྐུ་ཚེ་ཧྲིལ་པོར་
དབེན་པར་མཚམས་བསྙེན་སྒྲུབ་གཙོ་བོར་མཛད་ཅིང་འཆད་ཉན་་་་
དང་དབང་ལུང་གནང་བ་སོགས་ཀྱང་མི་ཉུང་བ་ཞིག་མཛད་དེ་སློབ་
མ་མང་པོ་སྤེལ། ཁོང་གི་དགོན་པ་དེར་རྭ་ཉག་ཐེག་ཆེན་གླིང་ཟེར་
ཞིང་ཁོང་རྒྱུན་དུ་བཞུག་པའི་གཟིམས་ཤག་ལ་དབེན་གནས་ཆོས་ཀྱི་་
ཕོ་བྲང་ངམ་དབེན་གནས་བཀྲ་ཤིས་བསམ་གཏན་གླིང་ཟེར། ཁོང་
དུས་ཚོད་ཕལ་ཆེ་བ་དབེན་གནས་དེར་བཞུག་ནས་འཆད་རྩོད་རྩོམ་་
གསུམ་གྱིས་དུས་འདའ་བར་མཛད་ཁོང་གི་གསུང་འབུམ་རྣམས་ཀྱང་
གནས་དེར་བརྩམས་པ་ཤ་སྟག་རེད་འདུག དབེན་གནས་དེའི་ཉེ་
སྐོར་ན་ཡོད་པའི་རི་ཁྲོད་པ་རྣམས་ལ་འགྱེད་མང་པོ་དང་ཆོས་འཆད་
ཉན་སོགས་བཀའ་དྲིན་ཆེ་བའི་བླ་མ་གཙོ་བོ་ཡིན་པར་མ་ཚད་་་་་་
ཉག་དགོན་པའི་དགོན་བདག་ཀྱང་ཁོང་ཡིན་པས་དེར་དགེ་ལྡན་་་་་
པའི་བླ་མའི་ནང་ན་མཁས་གྲགས་ཆེ་བ་ཞིག་ཡིན་འདུག ཁོང་
ནམ་སྐུ་གཤེགས་པའི་སྐོར་ལ་དཔྱད་གཞི་ཡིད་རྟོན་རུང་བ་མ་རྙེད་་་་
པས་ཁ་ཚོན་གཅོད་མ་སྤོབས་ཀྱང་མཁས་པ་འགས་（༡༩༠༠）ལོར་
འདས་པར་བཞེས་པ་ལྟར་ན་རབ་བྱུང་བཅོ་ལྔ་པའི་ལྕགས་ཕོ་བྱི་བ་་་
ལོར་ཁེལ་བས་དགུང་ལོ་དགུ་བཅུ་གོ་དྲུག་བཞུགས་ཡོད་པ་ལྟ་བུར་་་་
འདུག་པས་དཔྱད་བར་མཛོད་ཅིག
ཁོང་གི་གསུང་ནི་མངོན་པ་མཛོད་དང་ཕར་ཕྱིན་གྱི་གཞུང་
• 684 •



འགྲེལ་དམ་ཆོས་འདུལ་བའི་འབྲུ་འགྲེལ་དང་བརྡ་འཀྲོལ་བླ་མའི་་་་
རྣམ་ཐར་ཚིག་བཅད་མ་དབང་དང་ཆོ་གའི་སྐོར་གྱི་སྒྲུབ་ཐབས་རྩིས་
ཀྱི་སྐོར་མང་པོ་དང་དྲིས་ལན་ཐིག་ཚད་དང་ཐོད་པ་བརྟག་པ་སོགས་
པོད་ཆེན་གསུམ་ཡོད་པ་ལས་མི་རིགས་དཔེ་མཛོད་ཁང་དུ་པོད་ཁ་པ་
དང་ག་པ་གཉིས་བཞུགས།།
ཨ་རོལ་བློ་བཟང་ལུང་རིགས་རྒྱ་མཚོའི་
རྣམ་ཐར་མདོ་བསྡུས།
ཨ་རོལ་བློ་བཟང་ལུང་རིགས་རྒྱ་མཚོ་ནི་མདོ་ཁམས་སྨད་
ཀྱི་ཡུལ་ལྗོངས་ཀྱི་ཆ་ཤས་རེབ་ཀོང་གསེར་མོ་ལྗོངས་ཀྱི་བྱེ་བྲག་དབེན་
གསན་སེང་གེ་རྩེའི་ཉེ་འདབས་ལྕང་ལུང་ཞེས་པའི་ཡུལ་དུ་ཡབ་རུས་
ལྡོང་གི་རྒྱུད་པ་ཆོས་འབུམ་རྒྱལ་དང་ཡུམ་ཀླུ་མོ་རྒྱལ་གཉིས་ཀྱི་སྲས་་་་
སུ་རབ་བྱུང་བཅུ་གསུམ་པའི་ཤིང་གླང་གི་ལོའི་（༡༨༠༥）ཟླ་བ་་་་་
བདུན་པའི་ཚེས་བཞི་པའི་ཉིན་གུང་ཡོལ་ཙམ་ལ་སྐུ་བལྟམས། ཨ་
རོལ་ནི་རུས་མིང་སྟེ་ཁོང་གི་སྐུ་རབས་གོང་མ་གྲགས་པ་རྒྱ་མཚོ་་་་་
རོལ་གྱི་རིག་ལས་འཁྲུངས་པ་དེ་ནས་སྐུ་རབས་རྣམས་ཀྱི་མིང་གི་ཐོག་
• 685 •



མར་ཨ་རོལ་ཞེས་པ་རུས་མིང་དེ་རྒྱུན་ཆགས་སུ་ཐོབ་པའོ། ཁྱེའུ་ལོ་
ཁ་མ་གང་བའི་དུས་སུ་ཞང་པོ་ཨ་འགྲོན་གཅོད་རྒན་ཟེར་བས་དཀོན་
མཆོག་ཚེ་རིང་ཞེས་པའི་མཚན་གསོལ། དགུང་ལོ་བཞི་པ་ལ་ཨ་རོལ་
གོང་མའི་སྤྲུལ་སྐུ་ཡིན་པར་ངོས་འཛིན་ནས་ཤར་བླ་བྲང་དུ་གདན་་་་
དྲངས། ལོ་ལྔ་པར་སྔགས་རམས་པ་ངག་དབང་ཡོན་ཏན་ཀློག་གི་
སློབ་དཔོན་དུ་བསྟེན་ནས་ཀློག་སྦྱོང་བའི་མགོ་བཙུགས། ལོ་དྲུག་
པར་རོང་བོ་དགོན་དུ་བསེ་བླ་བྲང་གི་ཚོམས་ཆེན་དུ་གདན་ཁྲིར་་་་་
བཀོད། བླ་དཔོན་ལས་སྣེ་སྐྱ་སེར་མང་བོས་མཇལ་ཁ་ཞུས་ཤིང་
འབུལ་ནོར་རྒྱ་ཆེན་བསྟབས། ལོ་བདུན་པར་རོང་སྤྲུལ་དགེ་འདུན་
མཁྱེན་རབ་མདུན་རབ་ཏུ་བྱུང་ཞིང་དགེ་ཚུལ་བསྒྲུབས། མཚན་དགེ་
འདུན་ལུང་རིག་རྒྱ་མཚོར་བཏགས། དེ་ནས་རབ་འབྱམས་པ་ཆོས་
འབྱོར་དགེ་རྒན་དུ་བསྐོས་ནས་རྒྱན་འཇུག་མཛོད་བཅས་ཀྱི་རྩ་་་་་
བློར་བཟུང་། སྐུ་གོང་མའི་དབོན་རྒན་ནས་དབང་དང་རྗེས་གནང་
སོགས་མང་པོ་བསྩལ། ལོ་ཤས་རིང་ནས་བསྡུས་གྲྭ་ཡོངས་རྫོགས་
དང་ གྲྭ་ཚང་གི་ཚོགས་འདོན་ ཐམས་ ཅད་ ཐུགས་ལ་བྱང་བར་་་་་
བཟུང་། དགུང་ལོ་བཅུ་གཉིས་པར་གྲྭ་ཚང་ཐོས་བསམ་ནོར་བུ་གླིང་
གི་ཆོས་གྲྭར་ཞུགས། ཧོར་གྱི་དགེ་བཤེས་ཛམ་ཐུག་ཅེས་པ་ཞིག་དགེ་
རྒན་དུ་བསྟེན་ནས་ལོ་བཅུ་ལྷག་རིང་ཐོས་བསམ་ལ་འབད་དེ་མཁས་
པའི་གོ་སར་སླེབས། དགུང་ལོ་ཉི་ཤུ་པར་བསེ་ཁང་པ་བློ་བཟང་
• 686 •



བསྟན་འཛིན་རྒྱ་མཚོའི་སྤྱན་སྔར་དགེ་སློང་གི་སྡོམ་པ་ཞུས། མཚན་
བློ་བཟང་ལུང་རིགས་རྒྱ་མཚོ་ཞེས་པ་བསྩལ། མཁན་པོར་དགའ་
ལྡན་ལྷ་བརྒྱ་མ་དང་འདུལ་བ་རྒྱ་མཚོའི་སྙིང་པོ་སོགས་ཀྱི་ལུང་ཞུས།
དགུང་ལོ་ཉེར་གཅིག་པར་བཀྲ་ཤིས་འཁྱིལ་དུ་ཕེབས་ནས་བསེ་ཁང་་
པས་བྱང་ཆུབ་ལམ་རིམ་གྱི་མྱོང་ཁྲིད་མཛད་པ་ལེགས་པས་གསན། །
དེ་ནས་བསེ་ཁང་པའི་ཕྱག་ཕྱིར་འབྲངས་ཏེ་དགོན་ཁག་མང་པོར་་་་་
བྱོན་ཅིང་བསེ་ཁང་རིན་པོ་ཆེ་ལ་དད་ལྡན་གཞན་དག་དང་མཉམ་དུ་
ཟབ་ཆོས་མཐའ་ཡས་པ་ཞུས། གཡེར་གཤོང་རྒ་རུའི་སྤྲུལ་སྐུ་ལ་སུམ་
རྟགས་རྩ་འགྲེལ་གྱི་མཛུབ་ཁྲིད་ཞིབ་རྒྱས་གསན། དགུང་ལོ་བཅུ་
གཉིས་ནས་ཉེར་ལྔའི་བར་ལོ་བཅུ་གསུམ་རིང་ཆོས་གྲྭར་མདོ་ཕྱོགས་་
གཞུང་པོད་ལྔ་ལ་གསན་པ་མཐར་ཕྱིན་མཛད་དེ་མཁས་པའི་གོ་སར་
སླེབས། སུམ་རྟགས་དང་ཚད་མ་བཅས་ཐུན་མོང་རིག་གནས་འགའ་
ལའང་སྦྱངས་པ་ལེགས་པར་མཛད། དགུང་ལོ་ཉེར་ལྔ་པ་ནས་
གསེར་ཁང་པའི་དྲུང་དུ་ཕེབས་ནས་གསང་སྔགས་ཀྱི་ཟབ་ཆོས་ཞུ་་་་
ཞིང་དབེན་གནས་སུ་སྒྲུབ་པ་ཉམས་ལེན་ལ་མརྩོན་པར་མཛད། ཉེ་
སྐོར་གྱི་སྒྲུབ་གནས་ཚང་མར་ཕེབས། འཚོ་བ་ངན་ངོན་ལ་བརྟེན་
ནས་ཉམས་ལེན་ཡུན་རིང་མཛད། དགུང་ལོ་ཉེར་བརྒྱད་པར་དབོན་
རྒན་འདས་པའི་དགེ་བརྫངས་སོགས་ལེགས་པར་ཟིན་རྗེས་དགུང་ལོ་
ཉེར་དགུ་པར་རོང་བོ་དགོན་པར་བྱོན་ནས་རྫོང་དཀར་འཇིགས་་་་་་
• 687 •



1.
མེད་ལུང་རིགས་རྒྱ་མཚོར་དབང་རྗེས་གནང་མང་པོ་ཞུས། ཁོང་
ཐག་ཉེ་རིང་གང་དུ་ཕེབས་ཀྱང་ལོ་བཞི་བཅུ་ཚུན་ཞབས་ཐང་ཁོ་ནར་
བྱོན་པ་ལས་ཆིབས་རྟ་སོགས་རྒྱས་སྤྲོས་མི་མཛད། གསེར་ཁང་རིན་
པོ་ཆེའི་ཕྱག་ཕྱིར་ཡུན་རིང་འབྲངས་ཏེ་གསང་སྔགས་ཀྱི་ཟབ་ཆོས་་་་་
མན་ངག་མཐའ་དག་བུམ་པ་གང་བྱོའི་ཚུལ་གྱིས་ཞུས་ཤིང་གཞན་་་་་
ཡང་བླ་མ་སྐྱེས་ཆེན་དམ་པ་མང་པོ་ལ་ཆོས་མཐའ་ཡས་པ་ཞུས་ཏེ་་་་
རང་རྒྱུད་སྨིན་པར་མཛད། དགུང་ལོ་སོ་བདུན་བཞེས་པ་ནས་
བཟུང་ཚོགས་དབུར་བཞུག་པ་དང་དབང་ལུང་གནང་བ་སོག་དམ་་་
པའི་ཆོས་ཀྱི་དགའ་སྟོན་སྤེལ་བའི་མགོ་ཚུགས། བླ་བྲང་བཀྲིས་
འཁྱིལ་སྐུ་འབུམ་དགོན་སོགས་མདོ་སྨད་དགོན་ཚང་མར་ཞབས་ཀྱིས་
བཅགས་དབེན་གནས་རི་ཁྲོད་དང་གནས་ཆེན་ཁག་ཀྱང་ཕལ་མ་་་་་
ཆེར་བྱོན་ནས་སྒྲུབ་པ་གཙོ་བོར་མཛད་ཅིང་དད་ལྡན་མང་པོར་ཆོས་
སྦྱིན་ཡང་རྒྱུན་ཆད་མེད་པར་སྤེལ། དགུང་ལོ་ཞེ་བཞི་པ་སྤྲེལ་ལོར་
(༡༨༤༨） ཁོང་གི་རྩ་བའི་བླ་མ་གཙོ་བོ་གསེར་ཁང་རིན་པོ་ཆེ་་་་
དབུས་སུ་སྐུ་གཤེགས་པ་ལ་དགོངས་རྫོགས་རྒྱ་ཆེན་བསྒྲུབས། དགུང་
ལོ་དྲུག་ཅུ་རེ་བཞི་པ་ས་འབྲུག་ལོར་(༡༨༦༨）མ་ཡུམ་ལོ་གྱ་བརྒྱད་
དུ་སོན་པ་དེ་འདས་པས་ཐུགས་སྐྱོ་ངལ་ཚད་མེད་དང་བཅས་དགེ་་་
བརྫངས་རྒྱ་ཆེན་བསྒྲུབས། སྐབས་དེར་མདོ་སྨད་ཀྱི་དགོན་སྡེ་མང་
• 688 •



པོ་ཀླ་ཀློའི་དམག་གིས་གཏན་བརླག་བྱས་སྐུ་འབུམ་དགོན་པར་ཡང་་
དམག་གིས་གཙེས་པའི་གནས་ཚུལ་ཐོས་པས་ཐུག་ངལ་ཚད་མེད་་་་་
མཛད། སྒོས་སྟེང་དགོན་དུ་ཕེབས་ནས་དགེ་འདུན་རྣམས་ལ་དབང་
ལུང་རྗེས་གནང་སོགས་ཟབ་ཆོས་མང་པོ་གནང་། ཧྭའི་དམག་ཐག་
ཉེར་འབྱོར་ཡང་གནོད་པ་མ་བྱུང་བར་ཧྭའི་དམག་རང་སར་ལོག་
དེར་གྲྭ་པ་མང་པོར་དགེ་སློང་གི་སྡོམ་པ་གནང་། དགུང་ལོ་རེ་ལྔ་
པར་ཕྱག་མཛོད་ནས་རོང་དགོན་གྲྭ་ཚང་ཐོས་བསམ་གླིང་གི་མཁན་་
ཁྲིར་བཞུག་དགོས་པར་ཞུས་ཀྱང་ཞལ་བཞེས་མ་གནང་། གཙོ་བོར་
དབེན་གནས་རི་ཁྲོད་པ་རྣམས་ལ་ཉམས་ལེན་སྐོར་གྱི་དབང་རྗེས་་་་་
གནང་མང་པོ་གནང་བ་དང་རང་ཉིད་ཀྱང་རྒྱུན་དུ་བཅད་རྒྱ་མཛད་
དེ་སྐུ་མཚམས་བཞུགས་པ་སོགས་མཛད་ཅིང་ཁྱད་པར་མདོ་སྨད་ཀྱི་་
དགོན་སྡེ་ཆེ་ཕྲ་ཚང་མར་ལན་མང་བྱོན་ཏེ་བཀའ་ལུང་དབང་གསུམ་
དང་དགེ་ཚུལ་སློང་གི་སྡོམ་པ་འབོགས་པ་སོགས་ཀྱིས་དུས་འདའ་་་་
ཞིང་། དགུང་གྲངས་བརྒྱད་ཅུ་རྩ་གྲངས་སྐབས་སུ་ཡང་དགོན་སྡེ་
མང་པོར་ཕེབས་ནས་སྤྲུལ་སྐུ་དགེ་བཤེས་མང་པོ་ལ་ཟབ་ཆོས་་་་་་
གནང་། ཁོང་གིས་ཡུལ་དེར་དཔོན་ཁག་བར་མི་མཐུན་པའི་འགལ་
བ་ཡང་མང་པོ་ཞིག་བར་འདུམ་མཛད་དེ་སྐྱེ་འགྲོ་རྣམས་བདེ་བ་ལ་་་
བཀོད། དགུང་ལོ་བརྒྱད་ཅུ་གྱ་གཉིས་སུ་ཕེབས་པ་རབ་བྱུང་བཅོ་ལྔ་
པའི་མེ་ཕོ་ཁྱི་ལོའི (༡༨༨༦) སྟོན་ཁར་དགོངས་པ་ཆོས་དབྱིངས་སུ་
• 689 •



བསྡུས་སོ།
ཁོང་གི་གསུང་འབུམ་ནི་སྐྱབས་འགྲོའི་དམིགས་ཁྲིད་དང་།
བླ་མའི་རྣལ་འབྱོར་སྐོར་དང་གསོལ་འདེབས་སྣ་ཚོག་དང་ཁོང་གི་་་་
སློབ་མ་དགེ་འདུན་བསྟན་འཛིན་རྒྱ་མཚོས་བརྩམས་པའི 《རྣམ་ཐར་
དད་ལྡན་རྣ་བའི་བཅུད་ལེན》བཅས་པོ་ཏི་གཅིག་མི་རིགས་དཔེ་་་་་
མཛོད་ཁང་དུ་བཞུག་ཡོད་ཅིང་རྣམ་ཐར་འདི་ནི་ཁོང་འདས་ནས་ལོ་
དྲུག་གི་རྗེས་སུ་བརྩམས་ཡོད་པ་དང་གསུང་འབུམ་འདི་ཡང་ལོ་དེར་
རོང་བོ་བདེ་ཆེན་ཆོས་འཁོར་གླིང་དུ་པར་བརྐོས་ཡོད་འདུག །
དཔལ་སྤྲུལ་འཇིགས་མེད་ཆོས་དབང་གི་
རྣམ་ཐར་མདོར་བསྡུས། །
ཁོང་ ནི་ རབ་ བྱུང་ བཅུ་ བཞི་ པའི་ ས་ འབྲུག་ ལ་་་་་
(༡༨༠༨）ལ་ཁམས་བྱང་འབྲོག་དགེ་རྩེ་རྫ་ཆུ་ཁའི་སྡེར་གཏོགས་་་་་
རྒྱལ་ཐོག་ཅེས་པའི་གདུང་ལས་འཁྲུངས། སྐུ་གཞོན་ནུའི་དུས་ནས།
གྲུབ་བརྒྱའི་གཙུག་རྒྱན་རིག་འཛིན་བྱང་ཆུབ་རྡོ་རྗེའི་དྲུང་དུ་རབ་དུ་
བྱུང་། མཚན་ཨོ་རྒྱན་འཇིགས་མེད་ཆོས་དབང་ཞེས་གསོལ། ཁོང་
• 690 •



སྐུ་ན་ཆུང་ངུའི་དུས་ནས་ཐེག་པ་ཆེན་པོའི་རིགས་སད་ཅིང་སྐྱེས་ཐོབ་
ཀྱི་མཁྱེན་པ་ ཐོགས་མེད་མངའ་ བས་ སློབ་དཔོན་གྱིས་ ཇི་སྐད་་་་་་
གསུངས་པ་ཀུན་ཚེགས་མེད་དུ་མཁྱེན། རིས་མེད་དགེ་བའི་བཤེས་
གཉེན་མང་དུ་བསྟེན། རིག་པའི་གནས་ཆེ་ཕྲ་ཀུན་ལ་མཁྱེན་པའི་
ཀློང་བརྡོལ། གངས་ཅན་ཁམས་དབང་ཀུན་གྱི་གཙུག་རྒྱན་དུ་གྱུར།
བླ་མ་གོང་མའི་རྟོགས་པ་རྒྱུད་ལ་འཕོས་པས། ཉམས་རྟོགས་ཁྱད་
པར་ཅན་ཐུགས་ལ་འཁྲུངས། སྙིགས་དུས་གྲུབ་ཐོབ་ཡོངས་ཀྱི་རྒྱལ་
པོར་གྱུར། དེ་ལྟ་བུ་མཁས་གྲུབ་གཉིས་ལྡན་གྱི་སྐྱེས་ཆེན་དམ་པ་
འདིས་ཆེར་རློམ་དང་ཁེངས་དྲེགས་གཏན་ནས་མེད་པར་ཕྱི་ཚུལ་་་་་
ཕལ་པར་མཛད་ཅིང་། གསུང་ཆོས་བརྩམས་པ་ཧ་ཅང་མང་ཡང་
རང་ཉིད་ཀྱིས་གཅིག་ཀྱང་ཚགས་སུ་མ་མཛད། གསུང་ཆོས་མང་ཆེ་
བར་རྩོམ་པ་པོའི་མཚན་བཀོད་མེད་ལ། གསུང་རབ་འགའ་ཞིག་ལ་
མཇུག་བྱང་དུ་མིང་འཁོད་པ་རྣམས་ཀྱང་དཔེར་ན། “ཁྱི་རྒན་དཔལ་
དགེ། ཨ་བུ་ཧྲལ་པོ། ཨ་བུ་ལྷོད་པོ། ཁྱི་རྒན་ཨ་བུ།” ཞེས་པ་སོགས་
རང་ཉིད་དམའ་སར་འཛིན་པའི་མིང་ཁོ་ནར་འཁོད། ཁོང་གི་
བརྩམས་ཆོས་ཚང་མ་བརྡ་རྙིང་དང་མངོན་བརྗོད་མང་པོ་མེད་ཅིང་་
ཚིག་སྙན་འཇེབས་དང་ལྡན་པ། བལྟས་པ་ཙམ་ལ་དོན་གསལ་བར་
གོ་ནུས་པ། ངོ་བསྟོད་དང་ཟོལ་ཟོག་གི་ཚིག་གཏན་ནས་མེད་ཅིང་།
གསུང་ཆོས་ཚང་མ་ཚིག་ཉུང་ཞིང་དོན་འདུས་པ་དང་། དཀོར་རྫས་
• 691 •



ལ་རྔམ་ཞིང་ལུང་རྟོགས་ཀྱི་ཡོན་ཏན་ཅིའང་མེད་པའི་བླ་རྫུན་ཆེན་
པོར་བརླམས་པ་དག་ལ་ཟུར་ཟའི་ཚིག་དག་ནི་ཁབ་ལྟར་རྣོ་ཞིང་་་་་་
གནད་འཕིགས་པའི་རང་བཞིན་ལྡན་ཡོད། ཁོང་གི་གསུང་ཆོས་
རྣམས་སུ་མ་རབས་ཀྱི་ངན་སྤྱོད་མཐའ་དག་ལ་རྒོལ་ཞིང་། ཡ་རབས་
ཀྱི་སྤྱོད་པ་ལ་བསྟོད་པ་དང་། གཡོ་སྒྱུར་སྤངས་ཏེ་དྲང་པོ་བྱ་རྒྱུ་འདི་
ནི་མི་ཆོས་ཀྱི་མཆོག་ཡིན་པར་གསུངས་པ་དཔེར་ན། ཁོང་གི་གསུང་
༥ ཆོས་དང་འཇིག་རྟེན་ཤེས་པའི་བསྟན་བཅོས་གདོལ་པའི་དྲང་སྲོང་
གི་གཏམ་ཐར་པའི་ཐེམ་སྐས་》ལས“དྲང་པོ་དེ་ཡང་གང་ཞེ་ན། །
གཡོ་སྒྱུར་ཡོངས་སུ་སྤངས་ནས་ནི། །ཁ་དང་དོན་དུ་མཚུངས་པ་
དང་། །ཕྱི་དང་ནང་དུ་མཚུངས་པའོ། །” ཞེས་དང་དེའི་འབྲུ་འགྲེལ་
དུ “ཁ་ནི་བརྗོད་པའི་གཏམ་ཡིན་དོན་ནི་དེའི་ལག་ལེན་ཡིན། ཕྱི་ནི་
ལུས་དང་ངག་ཡིན་ནང་ནི་རང་གི་སེམས་ཡིན” ཞེས་དང་། མཐར་
ཕྱོགས་སྡོམ་གྱི་སྐབས་སུ། “ སེམས་ལ་གཡོ་སྒྱུར་སྤངས་ནས་ནི། དྲང་
པོའི་སྤྱོད་པ་འདི་ཁོ་ན། །མི་ཡི་ཆོས་ལུགས་མཆོག་ཡིན་ཏེ། །མི་ཆོས་
ཐམས་ཅད་འདི་ལ་འདུས། །” ཞེས་གསུངས། དམ་པ་འདི་ཉིད་ནི།
ནང་ཉམས་རྟོགས་ཀྱི་དྲོད་ཚད་ཤིན་དུ་མཐོན་པོར་གྱུར་ཀྱང་། ཕྱི་
ཚུལ་ཐོག་རང་གི་ཡོན་ཏན་ལ་མངོན་རློམ་ཅུང་ཟད་མེད་པར་སྦས་་་་
ཤིང་། རང་ཉིད་ལ་དམན་པའི་འདུ་ཤེས་ཀྱིས་དམའ་ས་ཁོ་ནར་
• 692 •



འཛིན། གྲུབ་མཐའ་རིས་མེད་དག་ལ་གུས་ཤིང་དག་སྣང་ཡུག་
གཅིག་ཏུ་མཛད་པས། གཟུར་བོར་གནས་པའི་མཁས་པ་ཀུན་གྱིས་
བསྔགས་བརྗོད་བྱས། སློབ་མ་ཡང་གྲུབ་མཐའ་རིས་མེད་ཀྱི་བླ་སྤྲུལ་
མང་དུ་སྤེལ། ཁམས་ཀྱི་མཁས་དབང་འཇུ་མི་ཕམ་རྒྱ་མཚོས་ཀྱང་
ཁོང་སློབ་དཔོན་དུ་བསྟེན་མྱོང་བ་རེད། རབ་བྱུང་བཅོ་ལྔ་པའི་མེ་
ཕག་ལོ་(༡༨༨༧)ལ་སྐུའི་བཀོད་པ་ཡོངས་སུ་བསྡུས་སོ།།
ཁོང་གི་གསུང་ཆོས་རྣམས་ཕྱོགས་དང་ཕྱོགས་སུ་ཐོར། །
ཕྱིས་སུ་ཁོང་གི་དངོས་སློབ་དགེ་མང་དཔོན་ཨོ་རྒྱན་བསྟན་འཛིན་་་་
ནོར་བུས། ཕྱོགས་མཐའ་དག་ནས་ཇི་ལྟར་རྙེད་པ་ཚང་མ་གཅིག་དུ་
བསྡུས་ཏེ་གླེགས་བམ་དྲུག་ཏུ་བཀོད། ཡིག་ནོར་ཇི་ཡོད་དག་པར་
བཅོས་ཤིང་ཡོན་སྦྱོར་དང་བཅས་རྒྱལ་སྲས་སྤྲུལ་སྐུ་གཞན་ཕན་ཆོས་་
ཀྱི་སྣང་བ་ལ་པར་དུ་འགོད་པའི་མགོ་འདྲེན་ཞུས་པ་བཞིན། སྤྲུལ་
པའི་སྐུ་དེ་ཉིད་ཀྱིས་པར་དུ་བསྒྲུབས། པར་ཤིང་དེ་དག་ད་ལྟ་
བཞུགས་མེད་པར་མངོན་ཡང་པར་གཞི་དེར་མ་ཕྱི་བྱས་ཏེ་གློག་པར་
བརྒྱབ་པའི་པོ་ཏི་དྲུག་མི་རིགས་དཔེ་མཛོད་ཁང་དུ་བཞུགས་སོ།།
• 693•



དངུལ་ཆུ་དབྱངས་ཅན་གྲུབ་པའི་རྡོ་རྗེའི་
རྣམ་ཐར་མདོར་བསྡུས།
དབྱངས་ཅན་གྲུབ་པའི་རྡོ་རྗེའམ། བློ་བཟང་ཆོས་འཕེལ་
གྱི་འཁྲུངས་ཡུལ་ནི་དབུས་གཙང་ཁམས་གསུམ་ལས་གཙང་གཡས་་་་
རུའི་བྱེ་བྲག་བཀྲ་ཤིས་དགེ་འཕེལ་གླིང་གི་ཉེ་འདབས། སྔོན་དུས་
འཛད་ཅེས་གྲགས་ཀྱང་། རྗེས་སུ་སློབ་དཔོན་པདྨས་ཡུལ་དེའི་ཆེ་
བའི་དགེ་མཚན་ལ་ཞལ་འཛུམ་ལན་གསུམ་གྲོལ་བས་བཞད་ཅེས་་་་་
པའི་མིང་ཐོབ་པ་དེར་ཡིན་ལ། ཡབ་དྷརྨ་བྷ་དྲའི་གཅུང་བཀྲ་ཤིས་
དང་ཡུམ་ཚེ་རིང་སྲི་ཆོད་གཉིས་ཀྱི་སྲས་སུ་རབ་བྱུང་བཅུ་བཞི་པའི་་
ས་མོ་སྦྲུལ་ལོ་（༡༨༠༩）ཟླ་བ་བཅུ་པའི་ཚེས་པ་ལྔའི་དགོང་མོར་སྐུ་
བལྟམས། དགུང་ལོ་ལྔ་པར་ཁུ་བོ་དྷརྨ་བྷ་དྲའི་དྲུང་དུ་ཀ་ཁ་སྦྱོང་
བའི་འགོ་བཙུགས། དེ་དུས་བྱིས་པའི་མིང་འཇམ་དབྱངས་རྡོ་རྗེ་
ཟེར། ལོ་གྲངས་དྲུག་ཙམ་རིང་བླ་མའི་མདུན་གསན་སྦྱོང་བྱས་པས་
སྦྱོར་སྡེབ་བློ་འཛིན་སོགས་ལ་ཐོགས་པ་མེད་པར་གྱུར། དགུང་ལོ་
བཅུ་པར་བླ་མའི་གཟིམ་ཕུག་གི་ཉེ་འགྲམ་རྒྱ་མ་བྲག་ཕུག་ཅེས་པར་་་་
• 694 •



ཐོབ་རྒྱལ་བླ་མ་ངག་དབང་སྙན་གྲགས་མདུན་གསན་སྦྱོང་མཛད་་་་་
པར་ཕེབས། ཟས་གོས་སོགས་ཀྱི་མཐུན་རྐྱེན་ཚང་མ་ཁུ་བོ་བླ་མ་ནས་
སྦྱར། རྩིས་ཀྱི་ས་རིས་དང་སྙན་ངག་བཅས་ལ་མཁོ་བའི་མངོན་
བརྗོད་སྣ་ཚོགས་བློར་འཛིན་མཛད། སྐབས་དེར་ཡུམ་གྱི་མ་ཧ་ཅང་
གཅེས་པའི་རྨོལ་རྨོལ་ཞིག་ཡོད་པ་འདས་ནས། རང་ཁྱིམ་དུ་སྐོར་
ཙམ་ཕེབས། དེ་འཕྲལ་ཚུར་ལོག་སྟེ་གསན་སྦྱོང་ལ་འབད། དགུང་
ལོ་བཅུ་གཅིག་པར་བཀྲ་ཤིས་དགེ་འཕེལ་དགོན་ནས་གྲྭ་ཁྲལ་སྡུད་་་་་
པར་བརྟེན། ཁོང་ཡང་གྲྭ་ཁྲལ་ཁོངས་ནས་གྲྭ་བཙུན་མཛད། དཀའ་
ཆེན་དཀོན་མཆོག་ཆོས་འཕེལ་མདུན་དུ་སྐྲ་ཕུད་ཕུལ། མིང་བློ་
བཟང་ཆོས་འཕེལ་བཏགས། དགུང་ལོ་བཅུ་གཉིས་པར་དཀའ་ཆེན་
དཀོན་མཆོག་ཆོས་འཕེལ་དྲུང་ནས་དགེ་བསྙེན་དང་དགེ་ཚུལ་གྱི་་་་་
སྡོམ་པ་མནོས། དེ་ནས་བཟུང་རྗེ་མི་ལའི་རྣམ་མགུར་དང་རོ་སྒྲུང་
སོགས་དང་ཐིག་ཚད་དང་བློས་བསླངས་བཅས་མཐར་ཕྱིན་པར་་་་་
སྦྱངས། དགུང་ལོ་བཅུ་བདུན་པར་ཡབ་ཚོང་ལ་ཕེབས་པ་ཇོག་པས་
བཅོམ་ནས་བཀྲོངས། མ་དང་ནུ་མོ་བཅས་རྗེས་སུ་ལུས་ཁོང་མ་མད་
སྐྱོ་ངལ་ཚད་མེད་ཀྱིས་མནར་དགུང་ལོ་ཉི་ཤུར་ཕེབས་པ་ན། ཤར་
འབྲོག་ན་མོ་ཆེ་ནས་བྱང་སྟ་སྒོའི་བར་གྱི་འབྲོག་སྡེ་རྣམས་སུ་དབྱར་་་་
ཁར་དགོན་པའི་དཀར་སྡུད་ལ་སོང་ནས་ཟླ་བ་གསུམ་ཙམ་འགོར། །
དེ་ནས་དགོན་པའི་ཚོགས་ཤིང་གཉེར་པ་ལོ་འགར་མཛད། མདོར་
• 695 •



ན་དགོན་པར་དགུང་ལོ་བཅུ་གཅིག་ནས་བཅུ་དགུའི་བར་ལོ་བརྒྱད་
རིང་འདོན་རྟ་དབྱངས་རོལ་མོ་སོགས་ནས་བློ་འཛིན་དགོས་རིགས་་་
ཚང་མ་ལེགས་པར་གྲུབ་ཅིང་། དབང་ལུང་སོགས་ཀྱང་མང་པོ་ཐོབ་
བོ། །དགུང་ལོ་བཅུ་དགུ་པ་ནས་བཟུང་བླ་མ་དྷརྨ་བྷ་དྲའི་ཞས་ཞུ་པ་
མཛད་དེ་སྒྲ་དང་རྩིས། སྙན་ངག་དང་སུམ་རྟགས། མདོ་དང་
སྔགས་ཀྱི་གཞུང་ཆེན་མོ་རྣམས་སྦྱོང་བའི་དབུ་ཚུགས། དགུང་ལོ་སོ་
བཞི་པར་བླ་མའི་མདུན་སྙན་ངག་དང་སྒྲ་ཀ་ལ་པའི་རྒྱུགས་ཕུལ་བས་
བླ་མས་ཐུགས་དགྱེས་པ་ཆེན་པོས་ལེགས་སོ་དང་བཅས་ལྷ་རྫས་སྲིད་
དུ་རིང་བ་མགུལ་པར་བསྩལ་ཏེ། མཚན་དབྱངས་ཅན་གྲུབ་པའི་རྡོ་
རྗེ་ཞེས་པ་གནང་། དེ་ནས་བཟུང་མཚན་དེ་ཀུན་བཤད་མིང་དུ་
གྱུར། ལོ་དེའི་ཟླ་བ་བཞི་པའི་ཚེས་བཅོ་ལྔ་ཉིན་བླ་མ་ཆོས་བཟང་
（དྷརྨ་བྷ་དྲ) དྲུང་ནས་དགེ་སློང་གི་སྡོམ་པ་མནོས། དེ་ནས་བཟུང་
དགེ་སློང་གི་བསླབ་བྱའི་འཁྲིད་སོགས་འདུལ་བའི་སྐོར་གྱི་ཟབ་ཁྲིད་་
རྒྱ་མཚོ་ལྟ་བུ་གསན། བླ་མའི་ཐུགས་ལ་ཟབ་ཆོས་བཞུགས་དགུ་བུམ་
པ་གང་བྱོའི་ཚུལ་གྱིས་ཞུས་ཤིང་རིག་གནས་ཆེ་ཕྲ་ཀུན་ལ་མཁས་པའི་
ཡང་རྩེར་སོན། བླ་མའི་གསུང་རྩོམ་འགའི་ཡི་གེ་པའང་ཁོང་གིས་
མཛད། དགུང་ལོ་ཞེ་གསུམ་དུ་ཕེབས་པ་རབ་བྱུང་བཅུ་བཞི་པའི་
ལྕགས་མོ་ཕག་གི་ལོའི་ཟླ་བ་བཞི་པའི་ཚེས་བརྒྱད་ཉིན་བླ་མ་དམ་པ་་
• 696 •



དགོངས་པ་ཆོས་དབྱིངས་སུ་ཐིམ། ལོ་ཉེར་བཞི་ཙམ་བླ་མ་དང་
འབྲལ་མེད་དུ་གཤིབས་པའི་དབང་གིས་ཐུགས་སྐྱོ་བ་ཚད་མེད་ངང་་
ནས། པུར་ཁང་བརྩེགས་པ་དང་། དངུལ་གྱི་གུང་རྟེན་བཞེངས་པ་
སོགས་དགོངས་རྫོགས་ཀྱི་བྱ་བ་ཚང་མ་ལེགས་པར་བསྒྲུབས། བླ་
མའི་རྗེས་འཛིན་མཛད་དེ། གདན་ས་རྒྱ་བསྐྱེད་དང་སྐུ་གསུང་
ཐུགས་རྟེན་གསར་བཞེངས་མཛད་པར་མ་ཚད། བླ་མའི་གསུང་
འབུམ་རྣམས་པར་བརྐོས་དང་ལྗགས་ཞུ་སོགས་ཀྱང་ལེགས་པར་་་་་
མཛད། དགུང་ལོ་རེ་གཅིག་པར་ས་སྐྱ་དང་བཀྲས་ལྷུན་བརྒྱུད་
དབུས་ལྷ་ལྡན་དུ་ཕེབས། དབུས་ཀྱི་དགོན་གནས་དང་རྟེན་ཁྱད་
འཕགས་རྣམས་ལ་ཕྱག་མཆོད་དང་། གདན་ས་གསུམ་གྱི་བླ་ཆེན་
རྣམས་དང་། བཀའ་བློན་བཤད་སྒྲ་སོགས་དཔོན་ཆེན་རྣམས་ལ་
དམ་པའི་ཆོས་ཀྱི་བདུད་རྩི་ཕུལ། ལོ་གཅིག་ལྷག་ཙམ་འགོར་རྗེས་
དགུང་ལོ་རེ་གཉིས་པར་གདན་སར་ལོག བཤད་བསྒྲུབ་གཉིས་ཀྱི་
སྒོ་ནས་དགེ་ལྡན་བསྟན་པའི་རྒྱལ་མཚན་སྲིད་རྩེར་བསྒྲེངས། གངས་
ཅན་མཁས་པ་ཡོངས་ཀྱིས་གཙུག་གི་ཏོག་ལྟར་བཀུར། ཁོང་དགུང་
ལོ་བདུན་ཅུ་དོན་དགུར་ཕེབས་པ་རབ་བྱུང་བཅོ་ལྔ་པའི་མེ་མོ་ཕག་་་
གི་ལོ་( ༡༨༨༧)ཟླ་བ་བཅུ་གཅིག་པའི་ཚེས་བཅུ་དྲུག་ལ་དགོངས་པ་
རྫོགས་སོ། །སློབ་མ་གྲགས་ཆེན་ངག་དབང་ཚུལ་ཁྲིམས་དང་། སྒོ་
མང་ལྷ་རམས་པ་དགེ་འདུན་རྒྱ་མཚོ། བླ་མ་ཡེ་ཤེས་ཆོས་འཕེལ།
• 697 •



སྨིན་གྲོལ་ནོ་མོན་ཧན། ཆབ་མདོ་འཕགས་པ་ལྷ། ཆུ་བཟང་ཧུ་ཐོག་
ཐུའུ། བློ་བཟང་འཇིགས་མེད་སོགས་ཤིན་ཏུ་མང་ངོ་།།
ཁོང་གི་གསུང་རབ་ཀྱི་རྣམ་གྲངས་ནི་བདུན་ཅུ་དོན་གྲངས་
ཡོད་པ་པོ་ཏི་ཀ་ནས་གའི་བར་གསུམ་དུ་བསྡུས་པ་ཆ་ཚང་མི་རིགས་་་
དཔེ་མཛོད་ཁ་དུ་བཞུགས་ཤིང་། ནང་དོན་གསང་སྔགས་ཀྱི་སྐོར་
མང་ཙམ་ཡོད་པ་མ་ཚད། 《 མཁས་དབང་དགོངས་རྒྱན་》སྙན་ངག་
སྐོར་སོགས་དང་《བློ་གསལ་མགྲིན་རྒྱན་》སོགས་མངོན་བརྗོད།
《རྩིས་ཀྱི་འཁོར་ལོའི་གསལ་བྱེད་》སོགས་རྩིས་ཀྱི་སྐོར། 《ཐིག་རྩ་
གསར་པའི་ལེགས་བཤད་》སོགས་ཐིག་ཚད་སྐོར་དང་། གཞན་ཡང་
《ལེགས་བཤད་ལྗོན་དབང》དང་《དཀའ་གནད་གསལ་བའི་མེ་་་་་
ལོང་》སོགས་སུམ་རྟགས་ཀྱི་སྐོར་བཅས། མདོར་ན་ཐུན་མོང་རིག་
གནས་སྐོར་ལ་མཛད་རྗེས་ལྷག་པར་ཆེ་ཞིང་ཁོང་གི་རིག་གནས་ཀྱི་་
གསུང་རབ་རྣམས་ནི་ཀུན་གྱིས་ཚད་མར་འཛིན་འོས་པ་ཤ་སྟག་ཡིན་
• 698 •



ཐལ་ཤུལ་དགེ་འདུན་ཆོས་སྐྱོང་གི་རྣམ་
ཐར་མདོར་བསྡུས།
ཐར་ཤུལ་ཆོས་སྐྱོང་རྒྱ་མཚོའི་ཡང་སྤྲུལ་སྐུ་ཐོག་བཞི་་་་་
དགེ་འདུན་ཆོས་སྐྱོང་རྒྱ་མཚོ་ནི། མདོ་སྨད་ཙོང་ཁའི་རི་རྒྱུད་དང་
ཐག་མི་རིང་བར་རོང་པོ་རེབ་ཀོང་གི་སའི་བྱེ་བྲག་ཆ་ཇིའི་ཀླུ་མཁར་་
དུ་གྲགས་པ་དེར། ཡབ་རྡོ་རྗེ་རབ་བརྟན་དང་། ཡུམ་དཔལ་འཛོམ་
གཉིས་ཀྱི་སྲས་སུ་རབ་བྱུང་བཅུ་བཞི་པའི་ལྕགས་རྟ་ལོ་(༡༨ ༡༠)ལ་
སྐུ་བལྟམས། འཁྲུངས་ནས་ཡུན་རིང་མ་སོང་བར་སྒར་པ་མངའ་
རིས་སྤྲུལ་སྐུ་ནས་ཚེ་དབང་ཞིག་བསྐུར་ཏེ་སྐུ་ཚེ་ཡུན་དུ་བརྟན་པའི་་
རྟེན་འབྲེལ་མཛད། མཆོད་གནས་བླ་མ་གྲགས་པ་རབ་བརྟན་གྱིས་
འཇམ་དཔལ་ཟླ་བ་ཞེས་པའི་མཚན་གསོལ། མི་རིང་བར་དགའ་
ལྡན་ཁྲི་ཐོག་ང་གསུམ་པ་རྒྱལ་མཚན་སེང་གེའི་ཡང་སྤྲུལ་དེར་ཕེབས་
པ་མཇལ་བས་བྱིས་པ་འདི་ཐར་ཤུལ་ཆོས་སྐྱོང་རྒྱ་མཚོའི་ཡང་སྤྲུལ་
ཡིན་པར་ཐག་བཅད། དགུང་ལོ་ལྔ་ཙམ་ནས་དགེ་བཤེས་ཆེན་པོ་
ངག་དབང་བཟོད་པ་ཀློག་གི་སློབ་དཔོན་དུ་བསྟེན་ནས་ཡི་གེ་འབྲི་
• 699 •



ཀློག་དང་ཆོས་སྤྱོད་སྐོར་རྣམས་བློར་འཛིན་གྱི་དབུ་བཙུགས། དགུང་
ལོ་བདུན་བཞེས་པ་ན། དགེ་འདུན་ཡར་འཕེལ་གྱི་དྲུང་དུ་དགེ་
བསྙེན་དང་དགེ་ཚུལ་གྱི་སྡོམ་པ་དཀྱུས་གཅིག་ཏུ་བསྒྲུབས། མཚན་
དགེ་འདུན་ཆོས་སྐྱོང་རྒྱ་མཚོར་གསོལ། དགུང་ལོ་བཅུ་བཞི་པར་
བདེ་ཆེན་དགེ་ཚོགས་གླིང་དུ་ཕེབས་ནས་དགེ་འདུན་འདུས་པར་་་་་
མང་འགྱེད་དང་བསྙེན་བཀུར་ཞུས་ཏེ་ཆོས་གྲྭར་ཞུགས། ཀློག་གི་
སློབ་དཔོན་དེ་ཉིད་འཆད་ཉན་གྱི་ཡོངས་འཛིན་དུ་བསྟེན་ནས་རྒྱལ་་་
བའི་གསུང་རབ་རྣམས་ལ་ཐོས་བསམ་མཛད། ཉིན་མཚན་ཁོར་མོ་
ཡུག་ཏུ་བརྩོན་པ་ཆུ་བོའི་རྒྱུན་བཞིན་མཛད་དེ་རིང་མིན་གཞུང་པོད་
ལྔའི་དགོངས་དོན་མ་ལུས་པ་ཐུགས་སུ་ཆུད། དེ་དང་མཉམ་དུ་དགེ་
བཤེས་བསྟན་པ་དར་རྒྱས་མདུན་ནས་སྐར་རྩིས་དང་། ཉ་མོ་རབ་
འབྱམས་པའི་མདུན་ནས་སྒྲ་དབྱངས་ཅན་མའི་རི་མོ། གཞན་ཡང་
སྙན་ངག་གསོ་རིག་སོགས་ཐ་སྙད་རིག་པའི་གནས་ཀུན་ལའང་་་་་
སྦྱངས་པ་མཐིལ་ཕྱིན་མཛད། དགུང་ལོ་ཉི་ཤུ་པར་རྗེ་ངག་དབང་
བསྟན་འཛིན་སྤྱན་སྔར་དགེ་སློང་གི་སྡོམ་པ་མནོས། དགུང་ལོ་ཉེར་
གཅིག་པར། སྤྱན་སྔ་ཚུལ་ཁྲིམས་འབར་གྱི་སྤྲུལ་སྐུ་ལ་མོ་བློ་གྲོས་རྒྱ་
མཚོས་བཏབ་པའི་མགུར་དགོན་རྣམ་རྒྱལ་གླིང་གི་གདན་ཁྲིར་་་་་
ཕེབས། དགོན་པའི་སྒྲིག་ལམ་ཀུན་སྤྱོད། ཆོ་ག་ཕྱག་ལེན་ཚང་མ་
ཉམས་པ་སོར་ཆུད་མི་ཉམས་ གོན་འཕེལ་སྒོ་ནས་ལེགས་པར་་་་་
• 700 •



བསྐྱངས། དགུང་ལོ་ཉེར་བཞི་པར་རང་ཉིད་ཀྱི་གདན་ས་བདེ་ཆེན་
ཆོས་གླིང་དུ་འཆད་ཉན་གྱི་འགན་ཁུར་བཞེས་ཏེ་བྱང་ཆུབ་ལམ་གྱི་་་
རིམ་པ་སོགས་བཤད་ཅིང་། ཆོས་སྲིད་གཉིས་ཐད་ནས་དགོན་པའི་
ཁུར་བཞེས་པས། གྲྭ་ཚོགས་རྒྱས་ཤིང་ཐོབ་བསམ་འཆད་ཉན་གྱི་བྱ་
བ་དར་རྒྱས་སུ་ཕྱིན། ལྷ་རམས་པ་བྱམས་པ་ཕན་བདེ། རྗེ་ངག་
དབང་བསྟན་འཛིན་སོགས་གཞུང་བརྒྱ་སྨྲ་བའི་མཁས་དབང་དུ་མའི་
སྤྱན་སྔར་དམ་ཆོས་ཟབ་མོའི་བདུད་རྩི་ངོམས་མེད་བཏུངས་པས་་་
རང་རྒྱུད་དམ་པའི་ཆོས་ཀྱིས་བརླན་ཏེ་སྒྲུབ་པ་སྙིང་པོར་བྱེད་པའི་་༌་་
དགོངས་པ་རྣལ་མར་འཆར། སྐབས་ཤིག་དཔལ་མང་དཀོན་མཆོག་
རྒྱལ་མཚན་མདུན་ཆོས་ཞུ་བའི་ཆེད་དུ་བླ་བྲང་བཀྲ་ཤིས་འཁྱིལ་དུ་་་
བྱོན། དེར་རྗེ་མི་ལ་རས་པས་ཁྱི་ར་བ་མགོན་པོ་རྡོ་རྗེ་རྗེས་སུ་བཟུང་
བའི་རྣམ་ཐར་གྱི་གར་འཆམས་ལ་གཟིགས་པས་ཐུགས་དད་ཚད་་་་་་
མེད་འཁྲུངས་ཏེ་རང་གི་དགོན་པར་ཡང་མི་ལ་རས་པའི་རྣམ་ཐར་གྱི་
གར་བཙུགས་ཤིང་། འཆམ་གོས་ཞལ་འབག་སོགས་མཁོ་བའི་ཡོ་
བྱད་མ་ཚང་མེད་པར་བསྐྲུན། དེས་རྐྱེན་བྱས་ནས་དགོན་པའི་སློབ་
མ་དབེན་པར་སྒྲུབ་པ་ཉམས་ལེན་བྱེད་མཁན་མང་དུ་བྱུང༌། དགུང་
ལོ་ཉེར་བརྒྱུད་ནས་སོ་བརྒྱད་བར་ལོ་བཅུའི་རིང་དབེན་པར་ཉམས་་
ལེན་གཙོ་བོར་མཛད། དགུང་ལོ་སོ་བརྒྱད་པ་མེ་མོ་ལུག་གི་ལོར་
གསེར་ཁང་རིན་པོ་ཆེ་དབུས་སུ་ཕེབས་པ་དང་ལྷན་ཅིག་དུ་ལྷ་ལྡན་
• 701 •



དུ་མཇལ་སྐོར་ཕེབས། དབུས་ཀྱི་རྟེན་ཁྱད་འཕགས་རྣམས་དང་
གདན་ས་གསུམ་པོར་མཆོད་མཇལ། ཏཱ་ལའི་བླ་མ་བཅུ་པ་མཁས་
གྲུབ་རྒྱ་མཚོར་ཞལ་མཇལ་དང་མཎྜལ་སྐུ་གསུང་ཐུགས་རྟེན་ཕུལ། །
ལོ་དེའི་ལྷ་ལྡན་སྨོན་ལམ་ཆེན་མོར་མང་འགྱེད་སོགས་བསྙེན་བཀུར་་
ལེགས་པར་མཛད། དེ་ནས་རི་བོ་དགེ་ལྡན་བརྒྱུད་གཙང་བཀྲ་ཤིས་
ལྷུན་པོར་ཕེབས་ཏེ་པཎ་ཆེན་བསྟན་པའི་ཉི་མ་མཇལ། མ་ཅིག་གྲུབ་
པའི་རྒྱལ་མོ་ནས་བརྒྱུད་པའི་ཚེ་དབང་བསྩལ་ཐུགས་དགྱེས་པའི་་་་
གསུམ་གླེང་གནང་། དེ་ནས་མི་རིང་བར་ཚུར་ལྷ་སར་བྱོན་ནས་བདེ་
སྐྱིད་གླིང་ཁར་བཞུགས། ས་སྤྲེལ་ལོའི་སྨོན་ལམ་ཆེན་མོ་གྲོལ་འཕྲལ་
མདོ་སྨད་དུ་བདེ་བར་ཚུར་ཕེབས། དགོན་པར་རྟེན་གསར་བཞེངས་
ལ་རབ་གནས་དང་ཉེ་སྐོར་གྱི་དགོན་གནས་ཆེ་ཕྲ་ཡོངས་སུ་ཞབས་་་་
ཀྱིས་བཅགས་ཏེ་དམ་པའི་ཆོས་ཀྱི་དགའ་སྟོན་སྤེལ། དགུང་ལོ་སོ་
བརྒྱད་པ་མེ་ལུག་ལོར་མེ་ལོ་བྲག་དཀར་གྱི་འདུ་ཁང་གསར་བཞེངས་
དང་། དེ་མིན་སྔ་ཕྱིར་བདེ་ཆེན་ཆོས་གླིང་གི་འདུ་ཁང་། རོང་བྲག་
རྡོ་རྗེ་རྫོང་གི་འདུ་ཁང་། རྭ་རྒྱ་དགོན་གྱི་འདུ་ཁང་། ལྷ་རི་བསམ་
གཏན་གླིང་གི་འདུ་ཁང་སོགས་འདུ་ཁང་ཉི་ཤུ་ཙམ་བཞེངས། སྐུ་
མཆེད་རྗེ་བློ་བཟང་བསྟན་པ་རྒྱ་མཚོ། གསེར་ཏོག་ནི་མིན་ཧན། ཨ་
ཀཱ་ཡོངས་འཛིན་སོགས་མཁས་གྲུབ་ཀྱི་དགེ་བའི་བཤེས་གཉེན་མང་་་་
དུ་བསྟེན་ནས། མདོ་སྔགས་ཀྱི་དབང་ལུང་ཁྲིད་སོགས་མཐའ་ཡས་
• 702 •



པ་ཞུས། དགུང་ལོ་ཞེས་དགུ་པར་བཀྲ་ཤིས་འཁྱིལ་དུ་ཐེངས་གཉིས་
པར་ཕེབས་ནས་རྗེ་ཤེས་རབ་རྒྱ་མཚོའི་མདུན་ནས་དམ་ཆོས་གསན་་
ཅིང་དགུང་ལོ་ང་དྲུག་པ་ཤིང་གླང་ལོར་སླར་ཡང་བཀྲ་ཤིས་འཁྱིལ་དུ་
རྗེ་ཤེས་རབ་རྒྱ་མཚོའི་སྤྱན་སྔར་སྲད་རྒྱུད་ལུགས་ཀྱི་ཆོས་སྐོར་སོགས་
མང་པོ་ཞུས། དགུང་ལོ་ང་བརྒྱད་པར་འཇམ་མོའི་གྲྭ་ཚང་། ཅོག་
རོང་གྲྭ་ཚང་། ཧོར་རྒྱའི་གྲྭ་ཚང་། མི་ཉག་གྲྭ་ཚང་བཅས་གྲྭ་ཚང་
ལྔའི་འདུ་ཁང་བཞེངས། དགུང་ལོ་དྲུག་ཅུ་བཞེས་པ་ས་མོ་སྦྲུལ་གྱི་ལོ་
ནས་བཟུང་རང་དགོན་དུ་གཙོ་བོར་བཞུགས་ཐོག་ཉེ་སྐོར་གྱི་དགོན་་
སྡེ་མཐའ་དག་ཏུ་དམ་ཆོས་གནང་བ། སྡོམ་པ་འབོགས་པ་སོགས་
རྣམ་དཀར་གྱི་མཛད་པ་ཟླ་མེད་སྤེལ། ། སློབ་མ་ཐུགས་སྲས་ཤིང་
བཟའ་སྤྲུལ་སྐུ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་་་་་
ཚོགས། ཁྲི་ཆེན་བློ་གྲོས་རྒྱ་མཚོའི་སྤྲུལ་སྐུ་བློ་བཟང་ཐུབ་བསྟན་རྒྱ་
མཚོ། ལ་མོ་ཞབས་དྲུང་དཀར་པོའི་སྤྲུལ་སྐུ་དགེ་འདུན་བསྟན་
འཛིན་ནོར་བུ། རྒྱ་ལུ་ཧུ་ཐོག་ཐུའི་སྤྲུལ་སྐུ་བློ་བཟང་ཡེ་ཤེས་བསྟན་
དར་སོགས་མཁས་གྲུབ་ཀྱི་སློབ་མ་ཤིན་ཏུ་མང་པོ་སྤེལ་ཞིང་གཞུང་་་་
ལུགས་བརྒྱ་ཕྲག་སྨྲ་བའི་མཁས་ཆེན་དང་སྒྲུབ་པ་སྙིང་པོར་མཛད་་་
པའི་བྱ་བྲལ་བ་མང་པོ་བྱུང་ངོ༌། །དགུང་ལོ་དོན་ལྔར་ཕེབས་པ་ཤིང་
སྤྲེལ་ལོར་མཁར་སྔོན་ཧུ་ཐོག་ཐུའི་སྤྲུལ་སྐུར་རབ་བྱུང་གི་སྡོམ་པ་་་་་
གནང་ནས་མཚན་དགེ་འདུན་བསྟན་པ་ཕུལ་བྱུང་ཞེས་གནང་། ལོ་
• 703 •



དེར་ཕྱག་མཛོད་བློ་བཟང་བཀྲ་ཤིས་ལ་བཀའ་གནང་སྟེ། རྨ་ལུང་
ཉིན་སྲིབ་ཀྱི་དགོན་ཆེ་ཆུང་ཚང་མར་དོང་ཙེ་ཁྲོན་སུམ་སྟོང་བརྒལ་་་་
བའི་སྐུ་འགྱེད་ཕུལ་ཏེ་བསྔོ་བ་སྨོན་ལམ་རྒྱ་ཆེན་པོ་བསྒྲུབས། ནམ་སྐུ་
གཤེགས་པ་ནི་དཔྱད་གཞི་མ་རྙེད་པས་བརྗོད་པའི་སྤོབས་པ་བྲལ།
ཁོང་གི་གསུང་ཆོས་ནི། ཐར་ཤུལ་སྤྲུལ་སྐུ་གོང་མའི་གོང་མ་
བློ་བཟང་བསྟན་པའི་རྒྱལ་མཚན་གྱི་རྣམ་ཐར་སོགས་གསུང་རབ་་་་
སུམ་ཅུ་ལྷག་གིས་པོ་ཏི་གཅིག་བྱས་པ་མཚོ་སྔོན་ཐར་ཤུལ་དགོན་གྱི་་་
པར་མ་པོད་ཆ་ཚང་གཅིག་མི་རིགས་དཔེ་མཛོད་ཁང་དུ་བཞུགས་་་་་
རྫོང་དཀར་འཇིགས་མེད་བསམ་གཏན་གྱི་
རྣམ་ཐར་མདོར་བསྡུས།
འཇིགས་མེད་བསམ་གཏན་ནི་ཁམས་མདོ་སྨད་རེབ་ཀོང་
གི་ཡུལ་གྱི་བྱེ་བྲག་ལྷ་ཞོལ་ལྟེ་ཐང་དུ་ཡབ་རྟིས་ཚང་མགོ་རྒས་མཁར་་
བྱམས་དང་། ཡུམ་སྔགས་འཆང་གི་རིགས་ལས་བྱུང་བ་སྙིད་མོ་སྐྱིད་
གཉིས་ལ་སྲས་ལྕམ་སྲིང་བཞི་ཡོད་པ་ལས་སྲས་གཉིས་པ་ཡིན། བོད་
• 704 •



，
རབ་བྱུང་བཅུ་བཞི་པའི་ཤིང་ཁྱི་ལོའི་(༡༨ ༡༤) ཟླ་བ་ལྔ་པར་སྐུ་་་
བལྟམས། དགུང་ལོ་བཞི་ལྔ་ཙམ་བཞེས་པ་ན་དགེ་རྒན་གཙང་
དགེ་ནས་འདོན་ཆ་འགའ་ཞིག་སློབ་འགོ་ཚུང་། དགུང་ལོ་བདུན་
པར་བདེ་ཆེན་དགོན་པར་བསྐྱལ་ནས་བློར་འཛིན་སྦྱངས། དེ་ནས་
མི་རིང་བར་རྫོང་དཀར་དགོན་པའི་ཆོས་གྲྭར་ཞུགས། སྨོན་ལམ་
རྣམ་ལྔ་སོགས་ཆོས་སྤྱོད་རྣམས་འབད་པས་སྦྱངས། དགུང་ལོ་བཅུ་
པར་ཤར་སྐལ་ལྡན་རྒྱ་མཚོའི་བུ་ཆེན་འཇིག་མེད་ལུང་རིགས་རྒྱུ་་་་་
མཚོའི་མདུན་ནས་རབ་བྱུང་དགེ་ཚུལ་གྱི་སྡོམ་པ་ཡང་དག་པར་་་་་
མནོས། ཚོགས་པ་མང་པོའི་དབུས་སུ་ཆོས་སྐྱོང་བསྐང་གསོལ་
སོགས་ཚོགས་འདོན་གྱི་རྒྱུགས་ལེགས་པར་ཕུལ། རྫོང་ཆུང་དུ་མཁན་
པོ་ལུང་རིགས་རྒྱ་མཚོའི་དགོན་པར་བྱོན་ནས། མཁན་པོའི་ཞབས་
ཏོག་ཡུན་རིང་བསྒྲུབས་ཤིང་ཟབ་ཆོས་ཀྱི་བདུད་རྩི་མ་ལུས་བུམ་པ་་་
གང་བྱོའི་ཚུལ་གྱིས་མནོས། ལྟ་བ་དང་ཉམས་ལེན་སྐོར་གྱི་དཀའ་
གནད་དང་དོགས་དཔྱོད་མཐའ་དག་ལ་ཞིབ་བཤད་ཀྱི་མཛུབ་ཁྲིད་་་་
ཞུས། སྒྲོ་འདོགས་ཐམས་ཅད་ཆོད་དེ་མཁས་པའི་གྲལ་དུ་སླེབས། །
ལྔ་རིག་དབང་པོ་རོང་བོ་བློ་བཟང་ཆོས་དར་མདུན་སུམ་རྟགས་་་་་
མཛུབ་ཁྲིད་དང་དག་ཡིག་རྒྱས་བསྡུས་དུ་མའི་དོགས་གཅོད་སྙན་་་་་
ངག་མེ་ལོང་རྩ་འགྲེལ་སྒྲ་དང་སྡེབ་སྦྱོར་རྩིས་རིག་པའི་གཞུང་ཆེ་ཕྲ་་་
ཚང་མ་དང་སྨན་ཡང་རགས་རིམ་ཞིག་གསན། དགུང་ལོ་ཉི་ཤུ་པར་
705 •



མཁན་ཆེན་ལུང་རིགས་རྒྱ་མཚོས་མཁན་སློབ་སྦྲགས་མ་མཛད་དེ།
དད་པའི་དགེ་འདུན་གྲངས་ཚང་དབུས་སུ་བསྙེན་རྫོག་ཀྱི་སྡོམ་པ་་་་
ཡང་དག་པར་མནོས། ཉེས་པ་ཕྲ་མོས་མ་གོས་པར་ཚུལ་ཁྲིམས་མིག་
འབྲས་ལྟར་བསྲུངས། དགུང་ལོ་ཉེར་གཅིག་པར་རྫོང་ཆུང་དགོན་
པའི་བཤད་གྲྭར་ཧོར་གྱི་རབ་འབྱམས་པ་བློ་བཟང་ཉི་མའི་མདུན་་་་་
ནས་བསྡུས་གྲྭ་དང་བློ་རིགས་སོགས་ཀྱི་དཔེ་ཁྲིད་ཞུས། མཁན་པོ་
འཇིག་མེད་ལུང་རིགས་རྒྱ་མཚོ་ལ་མདོ་སྔགས་ཀྱི་ཟབ་ཆོས་མང་པོ་་་
ཞུས་ཤིང་ཡུན་རིང་བར་སློབ་དཔོན་གཙོ་བོར་བསྟེན། ཨ་རོལ་སྤྲུལ་
སྐུ་དང་བསེ་ཁྲི་རྒན་བློ་བཟང་བཀྲ་ཤིས་རོང་བོའི་ཁྲི་རྒན་བློ་བཟང་་་་
མཁྱེན་རབ་སོགས་ལ་ཡང་ལུང་རྗེས་གནང་མང་དུ་ཞུས། དགུང་ལོ་
ཉེར་གཉིས་པར་གསེར་ཁང་པ་ཆེན་པོ་རོང་བོར་ཕེབས་པ་མཇལ་་་་་
ཞིང་། ཡུན་རིང་ཞབས་ཕྱིར་བསྙེགས་ཏེ་དབང་ལུང་མང་པོ་ཞུས།
དགུང་ལོ་ཉེར་གསུམ་པར་ལ་མོ་བློ་བཟང་དོན་གྲུབ་ལ་འཇིགས་བྱེད་
ཀྱི་འཁྲུལ་འཁོར་སྦྱངས་ཚུལ་དང་འཁོར་ལོ་དང་སྦྱིན་སྲེག་གི་ཐབ་་་
ཐིག་བཅས་སྦྱངས། གསེར་ཁང་ཡབ་སྲས་ལ་སྙན་བརྒྱུད་ཟབ་མོའི་
ཆོས་སྐོར་ཞུས། ལོ་གཉིས་ཙམ་རིང་གནས་དབེན་པ་རྣམས་སུ་སྒྲུབ་
པ་ཉམས་ལེན་མཛད། བྱ་བྲལ་བའི་ཆས་བཞེས་ནས་འཚོ་བ་ངན་ངོ་
ཙམ་བསྟེན། དགུང་ལོ་ཉེར་བདུན་པར་བླ་མ་གསེར་ཁང་པ།
སློབ་དཔོན་ཞྭ་དམར་པ། རི་ཁྲོད་པ་བསྟན་འཛིན་རྒྱ་མཚོ་སོགས་
• 706 •



ལ་མདོ་སྔགས་ཀྱི་ཟབ་ཆོས་མང་དུ་གསན། སྒྲ་པ་ཀརྨ་ཚུལ་ཁྲིམས་རྒྱ་
མཚོ་ལ་སྒྲའི་རི་མོ་སྦྱོང་བ་དང་དོགས་གཅོད་མང་པོ་མཛད། དེ་ནས་
ལོ་བདུན་བརྒྱད་རིང་འཚོ་བ་དཀའ་སྤྱད་ལ་བརྟེན་ནས་མཚམས་་་་་
བསྙེན་སྒྲུབ་དང་དབང་ཁྲིད་ཞུ་བ་སོགས་ལ་འབད། དགུང་ལོ་
གསུམ་པའི་སྟོན་མཇུག་ལ་བླ་མ་གསེར་ཁང་པ་དབུས་ཕེབས་ཀྱི་་་་
གཏམ་གསན་ནས་སྐུ་འབུམ་དགོན་པར་གསེར་ཁང་པ་མཇལ་བར་་་་
ཕེབས། ཚེ་རབས་ཀུན་ཏུ་རྗེས་སུ་འཛིན་པའི་སྐྱབས་འཇུག་ཞུས།
ཚོ་ལྔའི་རི་ཁྲོད་དག་ཏུ་མཚམས་བཞུགས། དགུང་ལོ་བཞི་བཅུ་པར་
བླ་བྲང་བཀྲ་ཤིས་འཁྱིལ་དུ་དཔལ་མང་དཀོན་མཆོག་རྒྱལ་མཚན་་་་་
དང་དྲུང་ཆེན་ཤེས་རབ་རྒྱ་མཚོའི་མདུན་འཇིགས་བྱེད་སྐོར་དང་་་་
ལྕང་སྐྱའི་གསུང་འབུམ་གྱི་ལུང་ཞུས། དགུང་ལོ་ཞེ་བཞི་པ་མེ་སྦྲུལ་
ལོའི་ཟླ་བ་དྲུག་པར་ཁོང་གི་སྐུ་མཆེད་འདས་པར་བརྟེན། དགོངས་
རྫོགས་དང་གདུང་ཞུགས་འབུལ་བཅས་མཛད། དེ་ནས་མགོན་གྱི་
སྤྲུལ་སྐུ་བློ་བཟང་ཚུལ་ཁྲིམས་གསམ་གཏན་དང་ཧོར་ལྡང་སྒོམ་ཆེན་་་
གྱི་ཡང་སྤྲུལ་སོགས་དགེ་བའི་བཤེས་གཉེན་མང་པོས་གསོལ་བ་་་་
བཏབ་པ་ལྟར་མཆོད་རྟེན་རྐེད་དགོན་རྙིང་དུ་ཙོང་ཁ་པའི་གསུང་་་་
འབུམ་ཡོངས་རྫོགས་ཀྱི་ལུང་དང་འཇམ་དབྱངས་ཆོས་སྐོར་གྱི་རྗེས་་་
གནང་སོགས་བསྩལ། དགུང་ལོ་ཞེ་ལྔ་པར་རྫོང་ཆུང་རིན་པོ་ཆེ་ནས་
ཁོང་རང་གི་གདན་སར་བཀོད་དེ་དགོངས་གཞི་ཅན་གྱི་བཀའ་་་་་
• 707 •



བསླབ་མང་པོ་གནང་། དེ་ནས་བཟུང་དབེན་པ་ཁོ་ནར་མི་བཞུགས་
པར་བཤད་སྒྲུབ་ཟུང་འབྲེལ་གྱིས་བསྟན་པ་སྐྱོང་བར་མཛད། གདུང་
ཆོས་ཀྱང་འགའ་ཞིག་བརྩམས། ལོ་དེར་ཁོང་གི་བླ་མ་འཇིགས་མེད་
ལུང་རིགས་རྒྱ་མཚོ་སྐུ་གཤེགས། གདུང་ཞུགས་འབུལ་རྟེན་བཞེངས་
སོགས་ཀྱི་ཞལ་བཀོད་མཛད། ་ དེ་རྗེས་ལོ་མང་རིང་དབྱར་ཁར་
འབྲོག་ཕྱོགས་དང་དགུན་ཁར་རོང་ཕྱོགས་སུ་ཕེབས་ནས་དགོན་་་་་
གནས་རྣམས་སུ་དབང་ལུང་གནང་བ་སྡོམ་པ་འབོགས་པ་སོགས་་་་
མཛད། ཡོན་བདག་དང་དད་ལྡན་བུ་སློབ་རྣམས་ཀྱིས་ཕུལ་བའི་
དངོས་པོ་ཚང་མ་དགོན་པ་དང་གྲྭ་མང་ལ་ཕན་པའི་ཕྱོགས་སུ་ཕུལ།
དགུང་ལོ་དྲུག་ཅུ་པར་ཏཱ་ལའི་བླ་མ་བཅུ་གསུམ་པའི་ཡོངས་འཛིན་ཞྭ་
དམར་དགེ་འདུན་བསྟན་འཛིན་རྒྱ་མཚོ་ནས་ཀྱང་ཁོང་ལ་ཙོང་ཁ་་་
པའི་ཞལ་ཤེས་སྙན་བརྒྱུད་ཀྱི་གདམས་ངག་དང་དགེ་ལྡན་མན་ངག་་་
རྣམ་གསུམ་གྱི་ཁྲིད་བཅས་ཞུས། མདོར་ན་སྐུ་ཚེ་ཧྲིལ་པོར་དབང་
ལུང་ཁྲིད་སོགས་མཛད་པ་དང་དགེ་ཚུལ་དང་དགེ་སློང་གི་སྡོམ་པ་
གནང་བ་སྒྲུབ་ཆེན་མང་པོའི་རྡོ་རྗེ་སློབ་དཔོན་སོགས་མཛད་ནས་་་་་
དུས་འདའ་ཞིང་། རྟེན་བཞེངས་དགོན་ཞིག་གསོ་སོགས་ཀྱང་འགའ་
མཛད། ཞྭ་དམར་དགེ་འདུན་རྒྱ་མཚོ་དང་ཆེ་ཤོས་སྤྲུལ་སྐུ་སྤྱན་སྔ་
དཀོན་མཆོག་ཕུན་ཚོགས་སོགས་སློབ་མ་གྲགས་ཆེན་མང་པོ་སྤེལ།
དགུང་ལོ་བརྒྱད་ཅུ་གྱ་བཞིར་ཕེབས་པ་རབ་བྱུང་བཅོ་ལྔ་པའི་མེ་མོ་་་
• 708 •



བྱ་ལོ་(༡༨༩༧) ཟླ་བ་བདུན་པའི་ཚེས་གཅིག་གི་སྲོད་ཀྱི་དུས་སུ་་་
དགོངས་པ་རྫོགས་སོ།།
དེ་ནས་ཁོང་གི་ཉེ་གནས་དཀོན་མཆོག་ཕུན་ཚོགས་དང་་་་་
སློབ་མ་ངག་དབང་བསྟན་དར་གཉིས་ཀྱིས་དགོངས་རྫོགས་ལེགས་་་་
པར་བསྒྲུབས་ཤིང་གདུང་རུས་གདན་དྲང་སའི་གསེར་ཟངས་ཀྱི་་་་་
མཆོད་རྟེན་གསར་དུ་བཞེངས་པ་དང་། གསེར་ཟངས་འདྲ་སྐུ་
སོགས་རྟེན་མང་པོ་བཞེངས་ཏེ་རྟེན་དེ་དག་བཞུག་སའི་གཙུག་ལག་་
ཁང་ཞིག་ཀྱང་གསར་དུ་བཞེངས་སོ།།
ཁོང་གི་གསུང་མདོ་སྨད་མཐུ་བ་དགོན་གྱི་པར་མ་པོ་་་་་
གཉིས་བཞུགས།།
འཇམ་དབྱངས་མཁྱེན་བརྩེ་དབང་པོའི་
རྣམ་ཐར་མདོར་བསྡུས།
འཇམ་དབྱངས་མཁྱེན་བརྩེ་དབང་པོ་མཆོག་ནི། ཡབ་
གཉོས་ཀྱི་རིགས་ལས་དཔལ་འབྲི་གུང་བྱང་ཆུབ་གླིང་པའི་དབོན་་་་་་
བརྒྱུད་སྡེ་དགེའི་དྲུང་ཆེན་རིན་ཆེན་རྣམ་རྒྱལ་དང་། ཡུམ་སོག་
• 709 •



བཟའ་དགེ་རབ་གཉེར་ཆེན་མགོན་ཚེའི་བུ་མོ་བསོད་ནམས་མཚོ་་་་
གཉིས་ཀྱི་སྲས་སུ་རབ་བྱུང་བཅུ་བཞི་པའི་ལྕགས་འབྲུག་ལོའི་་་་
(༡༨༢༠）ཧོར་ཟླ་དྲུག་པའི་ཚེས་ལྔ་ལ། མདོ་ཁམས་སྡེ་དགེ་གཏེར་
ཀླུང་དིལ་མགོའི་གྲོང་གི་དབྱར་རུ་ཁྱུང་ཆེན་བྲག་གི་ཉེ་འདབས་སུ་སྐུ་
འཁྲུངས།
དགུང་ལོ་བཞི་ལྔ་ཙམ་ནས་ཡི་གེའི་ལྗགས་ཀློག་གསན། སྐུ་
ཆུང་ངུའི་དུས་ནས་མཁྱེན་རབ་ཀྱི་རྩལ་རྫོགས་པས་འབྲི་ཀློག་སོགས་་
ཚེགས་མེད་དུ་མཁྱེན། དགུང་ལོ་བཅུ་གཉིས་ཐོག་ཐར་རྩེ་མཁན་
ཆེན་བྱམས་པ་ཀུན་དགའ་བསྟན་འཛིན་གྱིས། ཨེ་ཝཾ་ཐར་པ་རྩེའི་
མཁན་ཆེན་བྱམས་པ་ནམ་མཁའ་འཆི་མེད་ཀྱི་ཡང་སྲིད་དུ་ངོས་་་་་
བཟུང་། འཇམ་དབྱངས་མཁྱེན་བརྩེ་དབང་པོ་ཀུན་དགའ་བསྟན་
པའི་རྒྱལ་མཚན་དཔལ་བཟང་པོ་ཞེས་མཚན་གསོལ། དགུང་ལོ་ཉེར་
གཅིག་པར་སྨིན་གླིང་མཁན་ཆེན་རིག་འཛིན་བཟང་པོ་ལས་བསྙེན་་་་
པར་རྫོགས། དབུས་སེ་འབྲས་དགེ་གསུམ་དང་། གཙང་ས་ངོར་
སོགས་གདན་ས་ཆེན་པོ་རྣམས་སུ་བྱོན། སྨིན་གླིང་ཁྲི་ཆེན་འགྱུར་
མེད་སངས་རྒྱས་ཀུན་དགའ་དང་། ཞེ་ཆེན་འགྱུར་མེད་མཐུ་སྟོབས་
རྣམ་རྒྱལ། ས་སྐྱ་པ་རྡོ་རྗེ་རིན་ཆེན། ཐར་རྩེ་མཁན་ཆེན་སྐུ་མཆེད་
སོགས་ས་དགེ་བཀའ་རྙིང་གི་བླ་མ་སྐྱེས་བུ་དམ་པ་བརྒྱ་དང་ལྔ་བཅུ་
• 710 •



ལྷག་ཡོངས་འཛིན་དུ་བསྟེན། བཟོ་གསོ་སྒྲ་ཚད་ཡན་ལག་དང་
བཅས་པ་ཐུན་མོང་རིག་པའི་གནས་རྣམས་དང་། དབུ་ཕར་འདུལ་
མཛོད་སོགས་རྒྱུ་མཚན་ཉིད་ཐེག་པའི་གཞུང་བཤད་སྐོར། བདེ་
དགྱེས་གསང་གསུམ། དུས་འཁོར་གསང་སྙིང་སོགས་འབྲས་བུ་
གསང་སྔགས་རྡོ་རྗེ་ཐེག་པའི་རྒྱུད་སྡེའི་ཟབ་ཁྲིད་བཅས་མདོ་སྔགས་་་
རིག་གནས་དང་བཅས་པའི་གཞུང་མཐའ་དག་ལ་ཐོས་བསམ་གྱིས་་་
སྒྲོ་འདོགས་བཅད། གངས་ཅན་གྱི་ལྗོངས་སུ་མན་ངག་སྔོན་གྱི་ཕྱག་
སྲོལ་མ་ཉམས་པར་ཡོད་པ་ཐམས་ཅད་སོ་སོའི་ཁུངས་དང་འབྲེལ་་་
བའི་ཡོངས་འཛིན་གཙུག་ཏུ་བསྟེན་ཏེ་སྨིན་བྱེད་ཀྱི་དབང་དང་། །
གྲོལ་བྱེད་ཀྱི་ཁྲིད། རྒྱབ་རྟེན་གྱི་ལུང་དང་བཅས་པ་ཚང་ལ་མ་ནོར་
བ་ཞལ་ནས་སྙན་དུ་བརྒྱུད་དེ་ཐུགས་ཀྱི་དཔལ་བེར་གཏམས། རྒྱལ་
བའི་བཀའ་འགྱུར་རིན་པོ་ཆེ་དང༌། རྙིང་མ་རྒྱུད་འབུམ། བསྟན་
འགྱུར་གྱི་ ཁྲོད་ལས་ལུང་རྒྱུན་གང་བཞུགས་ སོ་ཅོག་གི་ གཙོས་་་་་
འཕགས་བོད་རིས་མེད་ཀྱི་གསུང་ཆོས་ཡོངས་བསྡོམས་གླེགས་བམ་་་
བདུན་བརྒྱ་ཙམ་གྱི་བཀླག་ལུང་རྣམས་སྐུ་ངལ་ཁྱད་དུ་བསད་དེ་་་་
འབད་བརྩོན་ཆེན་པོས་གསན་བཞེས་མཛད་ཅིང་། སྒོམ་སྒྲུབ་ཉམས་
ལེན་མཛད་པས་ཉམས་རྟོགས་ཁྱད་པར་ཅན་ཐུགས་ལ་འཁྲུངས། །
རྗེ་འདི་ཉིད་ཀྱིས་མདོ་རྒྱུད་མན་ངག་དང་བཅས་པ་གང་་་་
གསན་པ་ཐམས་ཅད་གདུལ་བྱ་སོ་སོའི་མོས་སྐལ་དང་འཚམ་པར་་་་་
• 711 •



དབང་ལུང་ཁྲིད་གསུམ་གྱི་རྒྱུན་བསྐྱངས་པས་ཕྱོགས་དང་རིས་སུ་མ་་་
ཆད་པའི་རྒྱལ་བའི་བསྟན་པ་ཡོངས་རྫོགས་གཞིར་བཞེངས་ སུ་་་་་
བསླངས། སྐྱེ་འགྲོ་རྣམས་སྨིན་ཅིང་གྲོལ་བའི་ལམ་ལ་བཀོད། རྗེའི་
ཞལ་སློབ་གཙོ་བོར་གྱུར་པ་ཀོང་སྤྲུལ་ཡོན་ཏན་རྒྱ་མཚོ། འཇུ་མི་ཕམ་
འཇམ་དབྱངས་རྣམ་རྒྱལ་རྒྱ་མཚོ། རྡོ་གྲུབ་ཆེན་འཇིགས་མེད་བསྟན་
པའི་ཉི་མ། གཏེར་ཆེན་མཆོག་གྱུར་གླིང་པ་སོགས་རྙིང་མའི་མཁས་
གྲུབ་ཀྱི་སྐྱེས་ཆེན་རྣམས་དང་། ས་སྐྱའི་ཁྲི་ཆེན་བཀྲ་ཤིས་རིན་ཆེན།
ན་ལེནྡྲའི་གཟིམས་འོག ངོར་གྱི་མཁན་ཞབས་ཕལ་ཆེར་སོགས་ས་
སྐྱའི་རྗེ་བཙུན་དམ་པ་རྣམས་དང་། རྒྱལ་བ་ཀརྨ་པ་སྐུ་ཕྲེང་བཅུ་
བཞི་པ་དང་བཅོ་ལྔ་པ། སི་ཏུ་སྐུ་ཕྲེང་བཅུ་པ་དང་བཅུ་གཅིག་པ།
སྟག་ལུང་རིན་པོ་ཆེ་སོགས་བཀའ་བརྒྱུད་པའི་བསྟན་འཛིན་རྣམས་་་
དང་། དཀོན་མཆོག་བསྟན་པ་རབ་རྒྱས། བྲག་གཡབ་ནོ་མིན་ཧན་
ཆེན་པོ། ལི་ཐང་མཁན་ཆེན་བྱམས་པ་ཕུན་ཚོགས། ཧོར་ཁང་པ་
རྒྱལ་བ་སོགས་རི་བོ་དགེ་ལྡན་པའི་དགེ་བའི་བཤེས་གཉེན་ཆེན་པོ་་་
དག་དང་། གཡུང་དྲུང་བོན་གྱི་བསྟན་པ་འཛིན་པ་སོགས་བསྟན་
འཛིན་གྱི་སྐྱེས་བུ་གྲངས་ལས་འདས་པ་བྱོན། དད་ལྡན་སློབ་ཚོགས་
ཀྱིས་ཕུལ་བའི་ཟང་ཟིང་གི་དངོས་པོ་གང་བྱུང་ཐམས་ཅད་ཀྱིས་སྐུ་་་
རྟེན་གསེར་ཟངས་ལས་བཞེངས་པའི་སངས་རྒྱས་ཀྱི་སྣང་བརྙན་ཉིས་
སྟོང་ཙམ་དང་། གསུང་རྟེན་ཤིང་པར་དུ་བཀོད་པ་པོ་ཏི་བཞི་བཅུ་
• 712 •



ལ་ཉེ་བ་དང་། བྲིས་མ་སོགས་པོ་ཏི་ཉིས་སྟོང་ཙམ་དང་། ཐུགས་
རྟེན་ལྷུན་གྲུབ་སྟེང་གི་མཆོད་སྡོང་ཆེན་མོ་གཙོས་བརྒྱ་ལྷག་ཙམ་་་་་
གསེར་ཟངས་གིས་བསྐྲུན། སྐུ་གསུང་ཐུགས་ཀྱི་རྟེན་དེ་དག་བཞུགས་
སུ་གསོལ་བའི་ལྷ་ཁང་ཆེ་ཆུང་བཅུ་གསུམ་ཙམ་བཀོད་ལེགས་པར་་་་་
བཞེངས། གནས་དེ་རྣམས་སུ་དགེ་འདུན་གྱི་སྡེ་ལ་བསྙེན་བཀུར་
ཞུས་ཏེ་དུས་དང་རྒྱུན་གྱི་མཆོད་པ་བཙུགས། དུས་འཁྲུག་གི་དབང་
གིས་དགོན་པ་ཉམས་རྒུད་དུ་གྱུར་པ་རྣམས་ལ་བབ་དང་བསྟུན་པའི་
གནང་སྦྱིན་དང་མཆོད་ཐེབས་ཀྱི་ཞལ་འདེབས་སོགས་རྒྱ་ཆེར་བསྩལ་
རྒྱ་བོད་ཀྱི་མི་དཔོན། སྡེ་དགེའི་རྒྱལ་བློན་རྣམས་ལ་མཐུན་སྦྱོར་
དང་། ཞལ་ཏ་བསླབ་བསྒོ་གནང་བ་སོགས་བསྟན་འགྲོ་ལ་སྨན་པའི་
བྱ་བ་ལས་ཀྱི་འཁོར་ལོ་འགྲན་ཟླ་དང་བྲལ་བར་མཛད། དེ་ལྟར་སྐུ་
དངོས་ཀྱི་རླབས་ཆེན་ཕུལ་དུ་བྱུང་བའི་མཛད་པ་རེ་ཞིག་མཐར་ཕྱིན་
ཏེ་རབ་བྱུང་བཅོ་ལྔ་པའི་ཆུ་འབྲུག་ལོ་(༡༨༩༢） ཟླ་བ་གཉིས་པའི་ས་
ཚེས་ཉེར་གཅིག་གི་ཉིན་སྐུ་མྱ་ངན་ལས་འདས་པའི་ཚུལ་བསྟན་ཏོ།།
རྗེ་ཉིད་སྐུ་ན་ཆུང་ངུའི་དུས་ནས་བཟུང་དགུང་གྲངས་དོན་
གསུམ་བཞེས་པའི་བར་དུ་ལྗགས་རྩོམ་གནང་ནས་པར་དུ་འཁོད་པ་
གླེགས་བམ་བཅུ་གསུམ་ཙམ་ཡོད་ཀྱང་། པར་ཤིང་བརླགས་པར་
བརྟེན་ཟི་ཁྲོན་མི་རིགས་ཞིབ་འཇུག་ཁང་གིས་གློག་པར་བརྒྱབ་པའི་་
གསུང་འབུམ་པོད་ཀ་ནས་ཡའི་བར་ཉི་ཤུ་རྩ་བཞི་མི་རིགས་དཔེ་་་་
• 713 •



མཛོད་ཁང་དུ་བཞུགས་སོ།།
དཀྱིལ་ཟུར་བློ་བཟང་སྦྱིན་པའི་རྣམ་
ཐར་མདོར་བསྡུས།
དཀྱིལ་ཟུར་བློ་བཟང་སྦྱིན་པ་ནི་འཁྲུངས་ཡུལ་གཙང་སྟོད་
ཐང་སྦེ་ཞེས་པའི་ཡུལ་དུ། ཡབ་ཚོང་དཔོན་པ་སངས་དང་། ཡུམ་
ཆུང་སྐྱེས་གཉིས་ལས་རབ་བྱུང་བཅུ་བཞི་པའི་ལྕགས་མོ་སྦྲུལ་གྱི་ལོ་་་
（༡༨༢༡）ལ་སྐུ་བལྟམས། དགུང་ལོ་བརྒྱད་པའི་དུས་སུ་བཀྲ་ཤིས་
ལྷུན་པོར་གྲྭ་བཙུན་མཛད་དེ། པཎ་ཆེན་བསྟན་པའི་ཉི་མའི་མདུན་
རབ་ཏུ་བྱུང་ཞིང་དགེ་ཚུལ་གྱི་སྡོམ་པ་བླངས། སྦྱོར་ཀློག་ལེགས་པར་
སྦྱངས། དགུང་ལོ་བཅུ་གསུམ་པ་ནས་ཚད་མ་སྦྱོང་བའི་དབུ་
བཙུགས། བསྡུས་ཚན་གྱི་རྒྱུགས་ཕུལ་བས་དགྱེས་བཞེས་དང་ཆོག་
བཀའ་ཐོབ། སྐབས་དེར་སྒྲིག་ཧ་ཅང་དམ་པ་སོགས་ཀྱི་རྐྱེན་གྱིས་
སྡོད་མོས་མེད་སྟབས་ཞབས་ཐང་ནས་དབུས་སུ་ཕེབས། ཡུན་རིང་
མ་འགོར་བར་རང་ཤག་ཏུ་ཚུར་ལོག གཞུང་པོད་ལྔ་ལ་འབད་པ་
མཛད། བཀའ་བཅུའི་མིང་རྟགས་ཐོབ། དགུང་ལོ་ཉེར་བདུན་པར་
• 714 •



པཎ་ཆེན་བསྟན་པའི་ཉི་མའི་མདུན་བསྟེན་རྫོགས་ཀྱི་སྡོམ་པ་བླངས།
དགུང་ལོ་ཉེར་དགུ་པ་རབ་འབྱམས་སྨྲ་བའི་སེང་གེའི་མཚན་རྟགས་་
བཞེས། དེ་ནས་རྒྱུད་པ་གྲྭ་ཚང་དུ་ལོ་བཅུ་གཉིས་ཀྱི་བར་དབྱངས་
རོལ་སོགས་ནས་གསང་སྔགས་སྐོར་ཀུན་སྦྱངས། འདིའི་སྐབས་སུ་
ཡོངས་ལྷོ་ཆེན་པོ་དང་དཀའ་ཆེན་ཞབས་དྲུང་གཉིས་ཀྱིས་ལྷན་ཅིག་་
བགྲོས་ནས་ཁོ་ཡོངས་འཛིན་བློ་བཟང་བསྟན་འཛིན་གྱི་སྐུ་སྐྱེ་ཡིན་་་་་
འདུག་ཅེས་བཤད་པར་བརྟེན། དབུས་གཙང་ཡོངས་སུ་གཏམ་དེས་
ཁྱབ་ཅིང་། བཀའ་ཟུར་མཁྱེན་རབ་བསམ་གཏན་གྱིས་ཡོངས་འཛིན་
བློ་བཟང་བསྟན་འཛིན་གྱི་བཞུགས་གནས་དཔལ་འབྱོར་ལྷུན་པོའི་རི་
ཁྲོད་དུ་གདན་ཞུ་བྱས། དགུང་ལོ་ཞེ་གཅིག་པར་པཎ་ཆེན་ནས་བཀྲ་
ཤིས་ལྷུན་པོའི་དཀྱིལ་ཁང་གྲྭ་ཚང་གི་གདན་ཞུ་བྱས། དགུང་ལོ་ཞེ་
གཅིག་པར་པཎ་ཆེན་ནས་བཀྲ་ཤིས་ལྷུན་པོའི་དཀྱིལ་ཁང་གྲྭ་ཚང་གི་
གདན་སར་བསྐོས། དགུང་ལོ་ང་བདུན་པར་པཎ་ཆེན་རིན་པོ་ཆེ་ལྷ་
ལྡན་དུ་བཅུ་གསུམ་པ་ཐུབ་བསྟན་རྒྱ་མཚོར་དབུ་ཕུད་མཚན་གསོལ་་
སོགས་ལ་ཕེབས་དུས། ཕྱག་ཕྱིར་བྱོན་ནས་འབྲས་སྤུངས་དང་སེ་ར་
དགོན་སོགས་སུ་མང་འགྱེད་དང་བླ་མཆོད་ཁྲིད་ཆོས་སོགས་ཕུལ།
མཁས་པ་རྣམས་དང་ཆོས་ཀྱི་བགྲོས་གླེང་མང་པོ་མཛད། མཁས་
པའི་གྲགས་པ་ཐོབ། ཁོང་ནམ་འདས་པ་རང་རྣམ་ཚིགས་བཅད་
མར་མི་གསལ་བས། དུས་གཏན་འཁེལ་འབྲི་ཐབས་བྲལ། འོན་ཀྱང་
• 715•



རང་རྣམ་འདི་དགུང་ལོ་དོན་ གཅིག་ ཏུ་ ཕེབས་པའི་སྐབས་སུ་་་་
བརྩམས་འདུག་པས། རང་རྣམ་བརྩམས་རྗེས་ཡུན་རིང་བཞུགས་
མེད་དམ་སྙམ་མོ། །
ཁོང་གི་གསུང་ཆོས་ནི་མི་རིགས་དཔེ་མཛོད་ཁང་དུ་ཀ་ནས་
གའི་བར་པོད་གསུམ་བཞུགས་སོ།།
ཞང་སྟོན་བསྟན་པ་རྒྱ་མཚོའི་རྣམ་
ཐར་མདོར་བསྡུས།
ཞང་སྟོན་བསྟན་པ་རྒྱ་མཚོའི་འཁྲུངས་ཡུལ་ནི་བོད་དབུས་
གཙང་ཁམས་གསུམ་ལས་ཁམས་ཏེ་དེང་སང་མདོ་སྨད་ཅེས་གྲགས་་་
པའི་ཨ་མདོ་རྨ་ཆུའི་འགྲམ་ངོགས་དང་ཉེ་བ་རྩེ་གཞུང་གི་ཡུལ་གྱི་བྱེ་་་
བྲག་ཁེབ་ཐི་ཞེས་པ་དེ་ཡིན། རིགས་རུས་ནི་སྔོན་མེས་དབོན་རྣམ་
གསུམ་གྱི་དུས་སུ་ལྷ་མཆོད་དང་སྲི་གནོན་སོགས་བྱེད་པས་ཞང་ལྷ་་་
རིགས་དཀར་པོ་ཞེས་གྲགས་པ་གསང་སྔགས་རྙིང་མ་དང་སྒྲུབ་་་་
བརྒྱུད་ཀརྨ་དཔལ་ལྡན་ས་སྐྱ་སོགས་གྲུབ་མཐའ་རིས་མེད་ཀྱི་མཁས་་
གྲུབ་མང་པོ་བྱོན་པའི་རིགས་ལས་བརྒྱུད་པ་ཞང་རྙིང་ཁར་འབུམ་་་་་
• 716 •



ཞེས་པ་ནི་ཁོང་གི་ཡབ་དང་ཡུམ་ཨ་རིག་བཟའ་ཚེ་རིང་སྒྲོན་མ་སྟེ་་་
ཡབ་ཡུམ་དེ་གཉིས་ཀྱི་སྲས་སུ་རབ་བྱུང་བཅུ་བཞི་པའི་ཤིང་མོ་བྱ་་་་
ལོའི་（༡༨༢༥） ཟླ་བ་དྲུག་པའི་ཚེས་བཅུ་གསུམ་གྱི་ཞོགས་པ་ཉི་མ་་
ཤར་བ་དང་ལྷན་ཅིག་ཏུ་སྐུ་བལྟམས། སྐྱེས་ནས་ཡུན་རིང་མ་ཕྱིན་
པར་ཐུའུ་བཀྭན་རིན་པོ་ཆེའི་ཕྱག་མདུད་མགུལ་དུ་འཆང་རྒྱུ་བྱུང་་་་་
བས་ཡབ་ཡུམ་ཤིན་ཏུ་དགྱེས། ཨ་ཁུ་གཅོད་རྒན་གྱིས་བཀའ་བསྒོ་
མཛད་རྗེས་མཚན་པདྨ་འབུམ་དུ་བཏགས། དགུང་ལོ་ལྔ་ཙམ་ལ་ཡི་
གེ་འབྲི་ཀློག་སྦྱངས། དགུང་ལོ་བདུན་པར་རྗེ་དཀོན་མཆོག་རྒྱུ་
མཚོའི་མདུན་རབ་ཏུ་བྱུང་ཞིང་མཚན་དཀོན་མཆོག་ཐབས་མཁས་་་་
ཞེས་བཏགས། དེ་དུས་ནས་ཡི་གེ་དཀར་ནག་ཐོགས་མེད་དུ་ཀློག་
ཐུབ། །
དགུང་ལོ་བཅུ་གཅིག་པར་བླ་བྲང་བཀྲ་ཤིས་འཁྱིལ་དུ་
མཇལ་བར་ཕྱིན་ཚུར་སླེབས་དུས་ཞྭ་མོ་དེ་འདུ་ཁང་དུ་ལུས་སོང་་་་་
ཕྱིས་གྲྭ་པ་ཞིག་ཡོངས་བའི་རྟེན་འབྲེལ་འགྲིགས། དེ་ནས་མི་རིང་
བར་འཇམ་བཞད་བློ་བཟང་ཐུབ་བསྟན་འཇིགས་མེད་རྒྱ་མཚོ་ཡུལ་་་
དེར་ཕེབས་པ་མཇལ། དགུང་ལོ་བཅུ་གསུམ་པར་བཀྲ་ཤིས་འཁྱིལ་
དུ་བྱིན་ནས་བསྡུས་གྲྭ་སོགས་ཐུགས་འཛིན་གནང་། དགུང་ལོ་བཅུ་
བཞིར་ཕེབས་པ་ན་ཁུ་ཞང་ལྷའི་དགེ་སློང་བློ་གསལ་རྒྱ་མཚོ་དགེ་རྒན་
དུ་བསྟེན་ནས་ཐོས་བསམ་གླིང་གི་ཆོས་གྲྭར་ཞུགས། གཞུང་ཆེན་མོ་
• 717 •



རྣམས་ལ་ཐོས་བསམ་བྱེད་པའི་དབུ་ཚུགས། དགུང་ལོ་བཅོ་ལྔ་པར་
དཔལ་མང་དཀོན་མཆོག་རྒྱལ་མཚན་མཇལ། ལེགས་བཤད་སྙིང་
པོའི་བཤད་ལུང་ཞུས། དགུང་ལོ་བཅུ་བདུན་པར་བསྡུས་གྲྭའི་ཚོགས་
གླེང་དང་དགུང་ལོ་བཅོ་བརྒྱད་པར་རྟགས་རིགས་ཀྱི་ཚོགས་གླེང་་་་་
གནང་། དགུང་ལོ་བཅུ་དགུ་པར་ཕར་ཕྱིན་སྐབས་དང་པོ་ནས་
གསུམ་པའི་བར་ཚོགས་རྒྱུགས་ཕུལ། འཛིན་གྲྭར་ཨང་དང་གི་གྲས་
སུ་སླེབས། དགུང་གྲངས་ཉེར་གཅིག་པ་ཤིང་སྦྲུལ་ལོར་འཇམ་
དབྱངས་བཞད་པ་བློ་བཟང་འཇིགས་མེད་རྒྱ་མཚོའི་དྲུང་ནས་དགེ་་་
བསྙེན་ནས་རབ་བྱུང་བར་བསྐྱར་སྒྲུབ་དང་དགེ་ཚུལ་དང་དགེ་སློང་
གི་སྡོམ་པ་ཡང་དག་པར་མནོས། མཚན་བསྟན་པ་རྒྱ་མཚོ་ཞེས་པ་
བརྩལ། དཔལ་མང་དཀོན་མཆོག་རྒྱལ་མཚན་དང་ཨ་ཁུ་བསྟན་
འཛིན་སོགས་ལ་ཟབ་ཆོས་མང་དུ་ཞུས། དབྱར་ཆོས་ལ་གླིང་བསྲེ་
དཀའ་བཅུ་པ་མཛད། དགུང་གྲངས་ཉེར་བཞི་པར་རང་ཡུལ་དུ་
ཐེངས་ཤིག་ཕེབས། ཕྱུགས་ནད་སེལ་བའི་རིམ་གྲོ་རྒྱ་ཆེར་མཛད་
ཅིང་དབུ་མའི་སྐོར་གྱི་རྩ་འགྲེལ་མང་པོ་བློར་འཛིན་གནང་། སླར་
བཀྲ་ཤིས་འཁྱིལ་དུ་ཕེབས་རྗེས་ཚོགས་རྒྱུགས་ལེགས་པར་ཕུལ།
དགུང་ལོ་ཉེར་དྲུག་པ་ནས་བཟུང་མཛོད་ཀྱི་རྩ་འགྲེལ་ཐུགས་འཛིན་
དང་མཆིམས་མཛོད་སོགས་རྒྱ་བོད་ཀྱི་མཛོད་འགྲེལ་མང་པོའི་ཞིབ་་་
གཟིགས་མཛད། འཇམ་དབྱངས་བཞད་པས་གླིང་སྤྲུལ་སྐུ་འཇིག་
• 718 •



མེད་བློ་གྲོས་རྒྱ་མཚོའི་དགེ་རྒན་དུ་བསྐོས། དགུང་གྲངས་སུམ་ཅུ་པ་
ཤིང་སྟག་ལོར་（༡༨༥༤)རྗེ་དཔལ་མང་སྐུ་གཤེགས་སྐུ་གདུང་་་་་
གདན་སར་སྤྱན་དྲངས་ནས་ཕྱག་མཆོད་ཕུལ། དེ་སྐབས་འཇམ་
བཞད་ཀྱིས་ཁོང་ལ་ཐུའུ་བཀྭན་སྤྲུལ་སྐུའི་ཡོངས་འཛིན་དུ་ཕེབས་་་་་
དགོས་པའི་བཀའ་ཤོག་བསྩལ། མི་རིང་བར་དགོན་ལུང་དུ་ཐུའུ་
བཀཱན་སྤྲུལ་སྐུའི་དགེ་རྒན་དུ་བྱོན། ལོ་དེར་ཐུའུ་བཀྭན་མཆོག་སྤྲུལ་
དང་ལྷན་ཅིག་རྒྱ་ནག་པེ་ཅིན་དུ་ཕེབས། ཙན་དན་ཇོ་བོ་དང་ཡུང་
ཧོ་གུང་གི་སྟེན་རྣམས་མཇལ། དེ་ནས་ཤིང་ཡོས་ལོར་ནང་སོག་ཏུ་
ཧར་ཆེན་ཝང་གིས་གདན་དྲངས་ནས་དེར་ཕེབས་ཏེ་ཟབ་ཆོས་་་་་
གནང་། ཡབ་སྲས་རིམ་བཞིན་ཆ་ཧར་ཙོང་སུ་ཉིད་སོགས་བརྒྱུད་ལོ་
མཇུག་དགོན་ལུང་དུ་འབྱོར། ལོ་དེའི་སྟོན་ཁར་འཇམ་དབྱངས་
བཞད་པ་སྐུ་གཤེགས་པར་བརྟེན་དགུང་ལོ་སོ་གཉིས་པ་མེ་འབྲུག་་་་་
ལོའི་（༡༨༥༦) ཟླ་བ་དང་པོར་བཀྲ་ཤིས་འཁྱིལ་དུ་བྱོན་ནས་གདུང་
མཇལ་དང་གདུང་མཆོད་མཛད། དགུང་ལོ་སོ་གསུམ་པ་མེ་སྦྲུལ་
ལོར་（༡༨༥༧）དགོན་ལུང་དུ་ཕེབས་ནས་ཐུའུ་བཀཱན་མཆོག་སྤྲུལ་
ལ་ཟབ་ཆོས་མ་ལུས་བུམ་པ་གང་བྱོའི་ཚུལ་དུ་བརྩལ། དགུང་གྲངས་
སོ་དྲུག་པ་ལྕགས་སྤྲེལ་ལོར་(༡༨༦༠) བཀྲ་ཤིས་འཁྱིམ་དུ་འཇམ་
བཞད་སྐུ་ཕྲེང་བཞི་པ་གདན་ཁྲིར་མངའ་གསོལ་བའི་དགའ་སྟོན་དུ་
ཞུགས་ཤིང་བྲག་དགོན་པ་བསྟན་པ་རབ་རྒྱས་ཀྱིས་ཞལ་བཀོད་་་་་
• 719 •



གནང་བ་ལྟར་མཁན་ཆེན་ངག་དབང་ཐུབ་བསྟན་རྒྱ་མཚོ་དང་ཁོང་་
གཉིས་ཀྱིས་ཚོགས་གླེང་གནང་ བས་མཁས་དགུའི་ཡིད་དབང་་་་་་
ཕྲོགས། དེ་ནས་དུས་ཚོད་མང་ཆེ་བར་དགོན་ལུང་དུ་ཐུའུ་བཀྭན་
སྤྲུལ་སྐུར་དབང་ལུང་ཁྲིད་བཅས་ཕུལ་ནས་བཞུགས། དགུང་ལོ་བཞི་
བཅུ་པ་ཤིང་བྱི་ལོར་（༡༨༦༤) ཐུའུ་བཀྭན་མཆོག་སྤྲུལ་རྒྱ་ནག་ཏུ་་
ཕེབས་པར་ཞལ་བསྒོ་ལེགས་པར་མཛད་ཅིང་ཕེབས་སྐྱེལ་ཞུས། དེ་
རྗེས་བཀྲ་ཤིས་འཁྱིལ་དུ་ཡུན་རིང་བཞུགས་ནས་སྡེ་ཁྲི་སྤྲུལ་སྐུ་གདན་
སར་བཀོད་ཅིང་ཟབ་ཆོས་མང་པོ་ཕུལ། ཞྭ་དམར་སྤྲུལ་སྐུ་དགེ་
འདུན་བསྟན་འཛིན་རྒྱ་མཚོར་དབང་ལུང་ཁྲིད་བཅས་མང་པོ་གནང་
བ། རྟེན་རྣམས་ལ་ཕྱག་མཆོད་སོགས་རྣམདཀར་གྱི་མཛད་པ་ཁོ་
ནས་དུས་འདའ་བར་མཛད། དགུང་ལོ་ཞེ་བརྒྱད་པ་ཆུ་སྤྲེལ་ལོར་
（༡༨༧༢）འཇམ་བཞད་སྤྲུལ་སྐུའི་ཁུ་བོ་འདས་པའི་རྗེས་སུ་དགེ་་་
རྫོགས་བསྔོ་སྨོན་བཅས་མཛད། དགུང་ལོ་ཞེ་དགུ་པ་ཆུ་བྱ་ལོར་
（༡༨༧ ༣） ཐུའུ་བཀྭན་མཆོག་སྤྲུལ་གྱི་མ་ཡུམ་གཤེགས་པའི་སྦྱང་་་་་་
ཆོག་ནན་སྨིན་མཛད། དགུང་ལོ་ང་གཅིག་པ་ཤིང་ཕག་ལོར་
（༡༨༧༥）འཇམ་བཞད་སྤྲུལ་སྐུ་དབུས་སུ་ཕེབས་ལ་ཉེ་བར་རྟེན་་་་་
འབྲེལ་ཆེད་དུ་ཁོང་དམ་བཅའ་བཞུགས་ནས་འཇམ་བཞད་མཆོག་་་་
སྤྲུལ་པས་རྩོད་པ་མཛད། འཇམ་བཞད་མཆོག་སྤྲུལ་ཁོང་གི་གཟིམ་
• 720 •



ཤག་ཏུ་གདན་དྲངས་ནས་ཕེབས་རྫོངས་སུ་དངུལ་སྲང་ལྔ་བཅུ་་་་
སོགས་འབུལ་བའི་རྣམ་གྲངས་བརྒྱ་ཕྲག་ཕུལ། ཟླ་བ་ལྔ་པར་རྗེ་ཤེས་
རབ་རྒྱ་མཚོ་སྐུ་གཤེགས་པར་གསོལ་འདེབས་དང་ཤམ་བྷ་ལའི་སྨོན་་་་
ལམ་གསུངས། དེ་ནས་སོག་པོའི་ཡོན་བདག་རྣམས་ཀྱིས་གདན་
དྲངས་ནས་དེར་ཟབ་ཆོས་མང་པོ་བསྩལ། དེ་ནས་ལོ་ཤས་རིང་གུར་
ཡག་བླ་མ་སོགས་དད་ལྡན་མང་པོར་རབ་བྱུང་དགེ་ཚུལ་གྱི་སྡོམ་པ་་་
འབོགས་པ་ཞྭ་དམར་སྤྲུལ་སྐུ་དང་ཧོར་སྤྲུལ་བློ་བཟང་དགེ་ལེགས་རྒྱ་
མཚོ་སོགས་ལ་ཆོས་འཆད་དང་ལུང་ཁྲིད་གནང་བ་སོགས་རྣམ་་་་
དཀར་གྱི་ཕྱག་ལས་རྒྱ་ཆེར་མཛད། དགུང་ལོ་ང་བཞི་པ་ས་སྟག་ལོར་
（༡༨༧༨）འཇམ་དབྱངས་བཞད་པ་ལྷ་ལྡན་ནས་མར་ཆིབས་བསྒྱུར་
མཛད་པ་ཕེབས་བསུར་བསང་གཞུང་བར་བྱོན། དགུང་ལོ་ང་དགུ་
པ་ཆུ་ལུག་ལོར་（༡༨༨ ༣） དགོན་ལུང་ནས་གདན་འདྲེན་པ་སྔ་ཕྱིར་
ཐེངས་མང་བྱུང་ཞིང་ཐུའུ་བཀྭའ་བླ་བྲང་གི་བསུ་བའི་ཕེབས་བྱམས་་
བཅས་འབྱོར། དགོན་ལུང་དུ་ལྕང་སྐྱ་མཆོག་སྤྲུལ་ལ་དགེ་བསྙེན་གྱི་
སྡོམ་པ་ཕུལ་ཅིང་གདན་ཁྲིར་བཀོད། སྐྱབས་འགྲོའི་ཁྲིད་སོགས་ཆོས་
འབྲེལ་བསྩལ། དགུང་ལོ་དྲུག་ཅུ་པ་ཤིང་སྤྲེལ་ལོར་（༡༨༨༤) ལྕང་
སྐྱ་མཆོག་སྤྲུལ་ལ་རབ་བྱུང་དང་དགེ་ཚུལ་གྱི་སྡོམ་པ་ཕུལ། མཚན་བློ་
བཟང་ཡེ་ཤེས་རྒྱ་མཚོར་གསོལ། དེར་ལོ་འགར་བཞུག་ནས་ལྕང་སྐྱ་
སྤྲུལ་སྐུར་ཟབ་ཆོས་མང་པོ་ཕུལ་བ་དང་དད་ལྡན་མང་པོར་རབ་བྱུང་
• 721，



དང་དགེ་ཚུལ་གྱི་སྡོམ་པ་གནང་བ་སོགས་མཛད། དེ་ནས་སོག་པོའི་
ཡུལ་གྲུ་འགར་ཡོན་བདག་རྣམས་ལ་དབང་ལུང་རིམ་གྲོ་བཅས་་་་
བསྒྲུབས་རྗེས་བཀྲ་ཤིས་འཁྱིལ་དུ་ཚུར་ལོག སྐབས་དེར་བླ་བྲང་
བཀྲ་ཤིས་འཁྱིལ་དུ་སྤྲུལ་སྐུ་ཁག་དང་བླ་མ་དགེ་བའི་བཤེས་གཉེན་་་་་
ཚང་མར་དབང་ལུང་གནང་བ་དང་རབ་བྱུང་དང་དགེ་ཚུལ་གྱི་སྡོམ་
པ་འབོགས་པ་བཅས་ལ་ཁོང་ནི་བླ་མ་གཙོ་བོར་གྱུར་སྟབས་ལོ་མང་་་་
རིང་སློབ་མ་ཤིན་ཏུ་མང་པོ་སྤེལ་ཞིང་བར་བར་རྣམས་སུ་བསྙེན་་་་་
མཚམས་ཀྱང་མི་ཉུང་བ་མཛད། འཇམ་དབྱངས་བཞད་པས་ཀྱང་
བཀའ་ཆོས་གནང་དགོས་པའི་ཞལ་བསྐུལ་མཛད། དགུང་གྲངས་རེ་
བདུན་པ་ལྕག་ཡོས་ལོར་(༡༨༩ ༡) དགོན་ལུང་དུ་ཆིབས་ཁ་བསྒྱུར། །
ལམ་བར་བྲག་དཀར་དུ་བཞུགས་ཞག་མཛད། གུང་རུ་མཁའ་འགྲོ་
མ་མཇལ་ཞིང་ཞལ་ལུང་འགའ་ཞིག་བསྩལ། དགོན་ལུང་དུ་ཐུའུ་
བཀཱན་མཆོག་སྤྲུལ་གཙོས་བླང་སྤྲུལ་ཆེ་ཁག་ཚང་མས་བསྙེན་བཀུར་་་་
ཚད་མེད་ཞུས་ཤིང་དེ་དག་ལ་ཟབ་ཆོས་ཡུན་རིང་བསྩལ་ཅིང་རབ་་་
བྱུང་དགེ་ཚུལ་དང་དགེ་བསྙེན་གྱིས་སྡོམ་པ་ལེན་མཁན་ཡང་མང་པོ་
བྱུང་། དགོན་པའི་ཉེ་འཁོར་བོད་སོག་གི་སྐྱ་སེར་རྣམས་ལ་ཁྲོམ་
དབང་སོགས་ཀྱང་ཐེངས་འགའ་གང་། ཚུར་བཀྲ་ཤིས་འཁྱིལ་དུ་
ཕེབས་རྗེས་སྐུ་མཚམས་མང་ཙམ་བཞུགས། དེ་མིན་གྱི་དུས་སྐབས་
ཕལ་ཆེ་བར་ཆོས་གནང་བ་དང་རབ་བྱུང་བསྙེན་རྫོགས་སྒྲུབ་པ་་་་་
• 722，



གསུང་རྩོམ་འགའ་ཞིག་བརྩམས་པ་སོགས་མཛད། དགུང་ལོ་བདུན་
ཅུར་ཕེབས་ནས་བཟུང་མང་ཆེ་བའི་དུས་ཚོད་སྐུ་མཚམས་བཅད་དེ་་
འདའ་བར་མཛད། དགུང་ལོ་དོན་གཉིས་པར་དབོན་མཐའ་ཡས་
དབུས་སུ་རིམ་གྲོ་ལ་འགྲོ་བའི་ཞབས་འདེབས་དངུལ་སྲང་བརྒྱ་དང་
གསེར་བྱུ་རུ་གོས་ཆེན་མཛོད་བཏགས་སོགས་རྒྱུ་ནོར་འབོར་ཆེན་་་་་
གནང་། ཨ་ལག་ཤ་རྒྱལ་སྲས་སྤྲུལ་སྐུ་དང་རྒྱལ་མཁན་པོའི་སྤྲུལ་སྐུ་
སོགས་བླ་གྲྭ་དུ་མར་འཇིགས་བྱེད་ཀྱི་དབང་དང་ཚེ་དབང་བརྒྱ་རྩ་་་
སོགས་གནང་། དགུང་ལོ་དོན་གསུམ་པ་རབ་བྱུང་བཅོ་ལྔ་པའི་མེ་མོ་
བྱ་ལོའི་（༡༨༩༧) ཟླ་བ་བཞི་པའི་ཚེས་བཅུ་བདུན་གྱི་སྔ་དྲོར་་་་་་
དགོངས་པ་ཆོས་དབྱིངས་སུ་ཐིམ། འཇམ་དབྱངས་བཞད་པ་དང་
དཔལ་མང་མཆོག་སྤྲུལ་འཕྲལ་དུ་བྱོན་ནས་གང་ཅིར་ཞལ་བཀོད་་་་
མཛད། འཇམ་བཞད་པའི་ཞལ་བསླབ་ལྟར་ཚེས་ཉེར་གཉིས་ཉིན་
རྒྱབ་རིའི་རྩེར་གདུང་བྱ་གཏོར་བྱས་ཤིང་གདུང་རུས་རྣམས་ཞུགས་་་་
ལ་ཕུལ་ཏེ་དད་ལྡན་སློབ་མ་རྣམས་ལ་གདུང་སྐལ་དུ་བགོས་སོ།། །
ཁོང་གི་སྐུ་ཚེ་ཧྲིལ་པོའི་མཛད་པ་ནི་དབང་ལུང་རྗེས་གནང་
དང་རབ་བྱུང་བསྙེན་རྫོག་སོགས་ཀྱི་སྡོམ་པ་གནང་བ་བཅས་གཙོ་་་་
བོར་མཛད་ཅིང་སློབ་མ་འཇམ་བཞད་སྤྲུལ་པའི་སྐུ་དང་ཐུའུ་བཀྭན་
སྤྲུལ་སྐུ་ཞྭ་དམར་སྤྲུལ་སྐུ་སོགས་སྤྲུལ་སྐུ་དང་བླ་ཆེན་མང་དུ་སྤེལ།
ཁོང་གི་གསུང་འབུམ་མི་རིགས་དཔེ་མཛོད་ཁང་དུ་ཀ་ནས་
• 723 •



ངའི་བར་པོད་བཞི་བཞུགས་ཡོད་ཅིང་སྒྲུབ་ཐབས་དང་ཉམས་ལེན་་་་
གྱི་སྐོར་མང་ཤོས་ཡིན་ལ་རྣམ་ཐར་གྱི་སྐོར་ཡང་འགའ་ཡོད་པ་ཕལ་་་
ཆེར་ཚིགས་སུ་བཅད་པ་ཡིན་ནོ།།
མེ་རྗེ་མཁན་པོ་ཚེ་སྤེལ་དབང་ཕྱུག་རྡོ་རྗེའི་
རྣམ་ཐར་མདོར་བསྡུས།
མེ་རྒེ་མཁན་པོ་ཚེ་སྤེལ་དབང་ཕྱུག་རྡོ་རྗེ་ནི་ཆེན་པོ་ཧོར་
གྱི་ཡུལ་དུ་ཡབ་ཐའི་ཇི་ཕྱག་རྡོར་ཚེ་དབང་དང་ཡུམ་སྒྲོལ་མ་སྐྱབས་་་་
གཉིས་ཀྱི་སྲས་སུ་རབ་བྱུང་བཅུ་བཞི་པའི་མེ་སྤྲེལ་ལོའི་(༡༨ ༣༦) ཟླ་
བ་ལྔ་པའི་ནང་སྐུ་བལྟམས།
ཉིན་ཤས་རྗེས་བཙས་སྟོན་བྱས་ཤིང་དཀའ་ཆེན་བདེ་་་་
མཆོག་རྒྱལ་མཚན་གྱིས་ཚེ་སྤེལ་དབང་ཕྱུག་རྡོ་རྗེ་ཞེས་པའི་མཚན་་་་་
གསོལ་སྐུ་ན་ཕྲ་དུས་ནས་དཀའ་ཆེན་བདེ་མཆོག་རྒྱལ་མཚན་གྱི་་་་་
མདུན་དུ་དགེ་བསྙེན་གྱི་སྡོམ་པ་ཞུས། མི་རིང་བར་རྗེ་བཙུན་དམ་པ་
བློ་བཟང་འཇིགས་མེད་བསྟན་པའི་རྒྱལ་མཚན་གྱིས་མེ་རྒེ་ཆོས་རྗེ་བློ་
བཟང་བསམ་གྲུབ་རྡོ་རྗེའི་ཡང་སྲིད་དུ་ངོས་འཛིན་མཛད།
• 724 •



དགུང་ལོ་དྲུག་པ་གླང་ལོའི་ཟླ་བ་བདུན་པར་རང་དགོན་་་་
དགའ་ལྡན་ཕུན་ཚོགས་གླིང་དུ་དགེ་འདུན་བརྒྱ་ཕྲག་མང་པོའི་སེར་་
སྦྲེངས་ཀྱིས་བསུ་བ་དང་བཅས་ཕེབས། སྐུ་གོང་མའི་གདན་ཁྲིར་
མངའ་གསོལ་ཏེ་དཀའ་ཆེན་བློ་བཟང་ཤེས་རབ་དགེ་རྒན་དུ་བསྐོས་་
ནས་ཡི་གེའི་ཕྱི་མོ་ནས་བློར་འཛིན་དགོས་རིགས་ཚང་མར་གསན་་་་་
སྦྱོང་གི་དབུ་བཙུགས། མཁན་ཆེན་ནོ་མོན་ཧན་དང་ཆིངས་སུ་
འཛུག་ཐུ་ནོ་མོན་ཧན་གཉིས་ཀྱི་དགོན་པར་མཇལ་སྐོར་དུ་ཕེབས། །
བར་སྐབས་རྣམས་སུ་དབང་རྗེས་གནང་དང་ལུང་བཅས་དཀའ་ཆེན་
མདུན་ནས་ཡང་ཡང་ཞུས།།
དགུང་ལོ་བཅུ་གཅིག་པར་ཡོངས་འཛིན་བླ་མ་བྲག་རི་་་་
དགོན་པར་གདན་དྲངས། མ་གཅིག་གྲུབ་རྒྱལ་ལུགས་ཀྱི་ཚེ་དབང་
སོགས་དབང་དང་ལུང་སོགས་མང་པོ་ཞུས། མཚན་ཉིད་ཀྱི་གྲྭ་ཚང་
གསར་དུ་བཙུགས། བསྡུས་གྲྭ་སོགས་ཚད་མ་སྦྱོང་བའི་འགོ་ཚུགས།
དཀའ་ཆེན་བློ་བཟང་ཤེས་རབ་མདུན་རབ་བྱུང་གི་སྡོམ་པ་བླངས།
སྐུ་གོང་མའི་ཡོངས་འཛིན་རིན་པོ་ཆེ་ནས་དགེ་བཤེས་ཚེ་སྤེལ་རྒྱལ་་་
མཚན་ཡོངས་འཛིན་དུ་བསྐོས་ནས་ཡོན་ཏན་མ་ལུས་པ་བུམ་པ་གང་
བྱོའི་ཚུལ་གྱིས་སྦྱངས། དགུང་ལོ་ཉེར་བཞི་པར་མཁན་པོ་བློ་བཟང་
རྡོ་རྗེའི་མདུན་དགེ་ཚུལ་གྱི་བསླབ་སྡོམ་བཞེས། དེ་ནས་མི་རིང་བར་
མཁན་པོ་བློ་རྡོར་སྤྱན་སྔར་བསྙེན་རྫོགས་ཀྱི་སྡོམ་པ་བླངས། བླ་སྤྲུལ་
• 725 •



མཁས་པ་བཅོ་ལྔ་ཙམ་བསྟེན་ནས་ཕར་ཕྱིན་དབུ་མ་འདུལ་བ་བཅས་
ཀྱི་གཞུང་དང་གསོ་བ་རིག་པ་སོགས་ལ་གསན་བསམ་ཡུན་རིང་་་་་
མཛད་པས་སོག་ཡུལ་དུ་མཁས་པའི་གྲགས་པ་ཐོབ། ཅི་ཤྲཱི་པཎྜི་ཏ་
ཞེས་པའི་མཚན་ནི་སྐུ་རབས་གཉིས་པར་པཎ་ཆེན་དཔལ་ལྡན་ཡེ་་་་
ཤེས་ནས་གནང་བ་ཡིན་ལ་སྐུ་ཕྲེང་དང་པོ་ནི་མི་ཉག་གྱི་རུས་རྒྱུད་སྒ་
ལོ་ཙཱ་བ་ཡིན་པར་གྲགས། ཁོང་ནི་སྐུ་རབས་བཞི་པ་ཡིན་ནོ། །
དགུང་ལོ་ཞེ་གཅིག་པ་ནས་གསུང་རབ་རྩོམ་པའི་དབུ་བཙུགས།
གསུང་ནི་མི་རིགས་དཔེ་མཛོད་ཁང་དུ་ཆོས་ཚན་དྲུག་ཅུ་ཡོད་པའི་པོ་
ཏི་ཆེན་པོ་གཅིག་བཞུགས། དེ་ལས་《འདུལ་བའི་གླེང་འབུམ་གྱི་མིང་
བཏུས་》དང་ཕྱུགས་ནད་བཅོས་ཐབས་ཀྱི་ཆོས་ཚན་ཕལ་ཆེ་བ་བོད་་
སོག་སྐད་གཉིས་ཤན་སྦྱར་ཡིན་ཞིང་དེའི་ནང་འདུལ་བའི་གླེང་་་་་
འབུམ་ཀྱི་མིང་བཏུས་ནི་མགོ་ནས་མཇུག་བར་ཚང་མ་བོད་སོག་ཤན་
སྦྱར་ཡིན་པས་བོད་སོག་སྐད་ཡིག་བསྡུར་ནས་ཞིབ་བཇུག་བྱེད་པོ་་་་
རྣམས་ལ་དཔྱད་གཞི་རིན་ཐང་བྲལ་བ་ཞིག་འདུག ཁོང་གི་གསུང་
ལ་ཁྱད་ཆོས་ཐུན་མོང་མ་ཡིན་པ་ཞིག་ཡོད་པ་དེ་ནི་སོག་ཡུལ་འབྲོག་་
པའི་འཚོ་བ་དངོས་དང་སྦྱར་བ་དེ་རེད། དཔེར་ན་རྔ་མོང་གི་གཡང་
འགུག་གཡང་ལེན་དང་སྔ་མོང་འཕེལ་པའི་གཟུངས་སོགས་དང་་་་་་
ཕྱུགས་འཚོ་བའི་རྫི་བོ་ལ་ཕན་པའི་ཆོ་ག་སྣ་ཚོགས་ཡོད་པ་རྔ་མོང་་་་་
བཞོན་པའི་གཞི་བདག་མཆོད་པའི་ཆོ་ག་སོགས་ལྟ་བུ་འདི་དག་བླ་མ་
• 726 •



གཞན་གྱི་གསུང་དུ་ཕལ་ཆེར་མཐོང་རྒྱུ་དཀོན་པ་ཤ་སྟག་རེད།
སྐབས་དེར་སོག་པོའི་ཡུལ་འགར་གོམས་སྲོལ་ངན་པའི་ལམ་ལུགས་་་་
འགའ་ཞིག་ཡོད་པ་བཅོས་སྒྱུར་གཏོང་འདོད་ཀྱི་དགོངས་པ་འཁྲུངས་
ནས་མཐིལ་འདོན་བྱས་པ། དཔེར་ན་རྔ་མོང་གསོན་པོའི་དུས་ལ་
ལྤགས་པ་དྲས་ནས་གཞུ་རྒྱུད་བྱེད་ཅིང་པག་པ་མ་ཟད་བར་རིམ་གྱིས་
དྲས་ནས་ཉིན་མང་པོར་རྔ་མོང་ལུས་པོ་ཁྲག་གིས་སྦགས་པ་ཤི་་་་་
གསོན་དུ་བཞག་པ་དང་རྔ་མོང་གསོན་པོ་མེ་འོབས་སུ་མེར་བསྲོས་ཏེ་
རིམ་གྱིས་བསྲེགས་ནས་ཟ་བ། - བ་གླང་གསོན་པོ་ལྕགས་ལེབ་སྟེང་
བཞག་སྟེ་འོག་ཏུ་མེ་བཏང་ནས་ཤ་ཚོས་རྗེས་ཟ་བ་སོགས་ཞིབ་གསལ་
བཀོད་ནས་དེ་འདྲ་བྱས་ན་ཚེ་འདིར་རྣམ་སྨིན་མཐོང་ཆོས་སུ་མྱོང་་་
བའམ་ཡང་ན་ཤི་མ་ཐག་ཚ་དམྱལ་དུ་སྐྱེས་ནས་སྡུག་བསྔལ་མྱོང་་་་་
དགོས་པ་སོགས་ལས་འབྲས་བཤད་པའི་སྒོ་ནས་གོམས་སྲོལ་ངན་པ་་
དགག་ཐབས་མཛད་འདུག་མདོར་ན་ཁོང་གི་གསུང་དུ་གཞུང་འགྲེལ་
ཆེན་པོ་དང་རིག་པའི་གནས་ཀྱི་སྒོ་མཐའ་དག་ལ་དཔྱད་པའི་གསུང་
མེད་ཀྱང་འདུལ་བ་དང་ཕར་ཕྱིན་སྐོར་དང་གསོ་རིག་སྐོར་ཅུང་ཟད་
ཡོད་པ་ཕུད་དེ་མིན་ཚང་མ་ཆོ་གའི་དཔེ་ཆ་ཤ་སྟག་ཡིན། གཞུང་
ལས་པ་བསོད་ནམས་རྒྱ་མཚོའི་གསུང་འབུམ་དུ་ཁོང་གི་རྣམ་ཐར་་་་་
མདོར་བསྡུས་འཁོད་ཡོད་ཀྱང་འདས་ལོ་མི་གསལ་བས་ཁ་ཚོད་་་་་་
གཅོད་མ་སྤོབས་ལ་གཞུང་ལས་པ་ཡང་ཁོང་གི་སློབ་མ་གཙོ་བོ་ཞིག་་་
• 727 •



ཡིན་པར་ངེས་སོ།།
མཁན་པོ་ངག་དབང་ཐུབ་བསྟན་རྒྱ་མཚོའི་
རྣམ་ཐར་མདོར་བསྡུས།
མཁན་པོ་ངག་དབང་ཐུབ་བསྟན་རྒྱ་མཚོ་ནི་མདོ་སྨད་རྨ་་
ཆུའི་ལྷོ་རྒྱུད་སྟག་ལུང་ཞེས་པའི་ཡུལ་དུ། ཡབ་མགོན་པོ་དོན་གྲུབ་
དང་། ཡུམ་སྒྲོལ་མ་མཚོ་གཉིས་ཀྱི་སྲས་སུ། རབ་བྱུང་བཅུ་བཞི་པའི་
མེ་སྤྲེལ་ལོ་ （༡༨ ༣༦） ཟླ་བ་ལྔ་པའི་ཚེས་བརྒྱད་ཀྱི་ཐོ་རངས་ལ་སྐུ་་་
བལྟམས། འཁྲུངས་ནས་ཡུན་རིང་མ་སོང་བར། ཁུ་བོ་སྐལ་བཟང་
ནས་འཇམ་དབྱངས་བསྟན་འཛིན་ཞེས་པའི་མཚན་གསོལ། དགུང་
ལོ་དྲུག་པར། འཇམ་བཞད་བློ་བཟང་ཐུབ་བསྟན་འཇིགས་མེད་རྒྱ་
མཚོ་ནས། བླ་བྲང་དགོན་པའི་བླ་མ་ངག་དབང་དགེ་ལེགས་ཀྱི་སྐུ་སྐྱེ་
རུ་ངོས་འཛིན་མཛད། བསམ་གཏན་རྒྱ་མཚོ་ཀློག་གི་སློབ་དཔོན་དུ་
བསྟེན། འབྲི་ཀློག་ལེགས་པར་སྦྱངས། ཆོ་ག་ཕྱག་ལེན་གྱི་རིམ་པ་
མཐའ་དག་ལ་ཐོགས་མེད་དུ་གྱུར། དགུང་ལོ་བདུན་པར་བླ་བྲང་
བཀྲ་ཤིས་འཁྱིལ་དུ་ཕེབས། རྗེ་གོང་མའི་གཟིམ་ཤག་ཏུ་བཞུགས།
• 728 •



འཇམ་བཞད་སྐུ་ཕྲེང་གསུམ་པ་བློ་བཟང་ཐུབ་བསྟན་འཇིགས་མེད་་་་
རྒྱ་མཚོའི་དྲུང་དུ་དགེ་བསྙེན་དང་རབ་བྱུང་དགེ་ཚུལ་དཀྱུས་གཅིག་་
ཏུ་བསྒྲུབས། མིང་ངག་དབང་ཐུབ་བསྟན་རྒྱ་མཚོ་གནང་། དཔལ་
མང་དཀོན་མཆོག་རྒྱལ་མཚན་མདུན་དབང་ལུང་ཁྲིད་བཅས་མང་དུ་
ཞུས། དེ་ནས་བླ་བྲང་དགོན་པར་ཐོས་བསམ་གླིང་གི་གྲྭ་ཚང་དུ་སློབ་
གཉེར་མཛད། བརྩོན་འགྲུས་ཤིན་དུ་ཆེ་སྟབས་གཞུང་པོད་ཚང་མར་
མཁས་པའི་རྩེར་སོན། དགུང་གྲངས་ཞེ་བཞི་པར། དབུས་དང་
གཙང་དུ་གནས་སྐོར་ཕེབས། དགོན་གནས་ཡོངས་ལ་ཕྱག་མཆོད་
དང་མང་འགྱེད་རྒྱ་ཆེན་ཕུལ། རྒྱལ་བ་པཎ་ཆེན་ཡབ་སྲས་མཇལ་
ཞིང་བཀའ་ཆོས་མང་དུ་ཞུས། དབུས་གཙང་དུ་ལོ་གཅིག་ཙམ་
འགོར་རྗེས་དགུང་ལོ་ཞེ་ལྔ་པ་ལྕགས་ཕོ་འབྲུག་གི་ལོའི་ཟླ་བ་དང་་་་
པོར་མདོ་སྨད་དུ་ཚུར་ལོག་ མདོ་སྨད་ཀྱི་དགོན་སྡེ་ཚང་མར་
ཕེབས་ཏེ་སྡོམ་པ་འབོགས་པ་དང་དབང་ལུང་ཁྲིད་སོགས་དམ་པའི་་
ཆོས་ཀྱི་སྦྱིན་པ་ཚད་མེད་བསྩལ། དགོན་པ་བཞེངས་གསོ་དང་རྟེན་
གསར་བཞེངས་མང་པོ་མཛད། མཁས་གྲུབ་ཀྱི་སློབ་མ་མང་པོ་སྤེལ།
དགུང་ལོ་ལྔ་བཅུ་ང་བཞིར་ཕེབས་པ་རབ་བྱུང་བཅོ་ལྔ་པའི་ས་་་་་
གླང་གི་ལོར་(༡༨༨༩)སྐུ་གཤེགས་སོ།།
གསུང་ཆོས་ནི་རྣམ་ཐར་དང་གསོལ་འདེབས། བསྟོད་པ།
བྱང་ཆུབ་ལམ་རིམ་སོགས་པོ་ཏི་ཀ་པ་ནས་ཇ་པའི་བར་པོད་བདུན་་་་
729.



མི་རིགས་དཔེ་མཛོད་ཁང་དུ་བཞུགས་སོ།།
ཆས་པ་རྒྱ་མཁར་བ་ངག་དབང་དགེ་འདུན་རྒྱ་
མཚོའི་རྣམ་ཐར་མདོར་བསྡུས།
ཆས་པ་རྒྱ་མཁར་བ་ངག་དབང་དགེ་འདུན་རྒྱ་མཚོ་ནི།
མདོ་སྨད་སའི་ཐིག་ལེར། ཁྱ་དགེའི་ཡུལ་གྱི་བྱེ་བྲག་སེ་ཚང་ཞེས་པའི་
ཡུལ་གྲུར། ཟུ་རུ་འཕྲིན་ལས་ཚང་གི་ཁྱིམ་དུ། ཡབ་བེ་རི་གྲུབ་ཆེའི་
ཚ་བོ་བསྟན་པ་དང་། ཡུལ་ལྷ་མོ་མཚོ་གཉིས་ཀྱི་སྲས་སུ་རབ་བྱུང་
བཅུ་བཞི་པའི་ས་མོ་ཕག་གི་ལོའི་（༡༨ ༣༩） ཟླ་བ་དགུ་པ་ལ་སྐུ་་་་
བལྟམས། བྱིས་པའི་དུས་སུ་ལྷ་བབ་ཅིག་གིས་འཇིགས་མེད་བསྟན་
འཛིན་ཞེས་པའི་མཚན་གསོལ། དགུང་ལོ་བཞི་ལྔ་ཙམ་ལ་འཇམ་
བཞད་གསུམ་པ་ཐུབ་བསྟན་འཇིགས་མེད་རྒྱ་མཚོས། རྒྱ་མཁར་བ་
དཀོན་མཆོག་བསྟན་པའི་ཉི་མའི་ཡང་སྲིད་དུ་ངོས་འཛིན་མཛད།
དགུང་ལོ་བདུན་པར། བླ་མ་གོང་མའི་གདན་ས་དགའ་ལྡན་བཤད་
སྒྲུབ་དར་རྒྱས་གླིང་དུ་ཕེབས་ཏེ་གདན་ཁྲིར་བཞུགས། ས་དམར་
ཆོས་འཛིན་ཀློག་གི་སློབ་དཔོན་བསྟེན་ནས་སྦྱོར་ཀློག་འདོན་ཆོག་་་་
• 730 •



རྣམས་རྫོགས་པར་སྦྱངས། མཁན་པོ་དཀོན་མཆོག་བསྟན་པའི་རྒྱལ་
མཚན་སྤྱན་སྔར་རབ་བྱུང་དང་དགེ་ཚུལ་གྱི་སྡོམ་པ་བླངས། དཀོན་
མཆོག་ལུང་རིགས་རྒྱ་མཚོ་ཞེས་པའི་མཚན་གནང་། དགུང་ལོ་བཅུ་
གཅིག་པར་བླ་བྲང་བཀྲ་ཤིས་འཁྱིལ་དུ་ཕེབས་ནས་ཐོས་བསམ་གླིང་་
དུ་གྲྭ་སར་ཞུགས། འཇམ་བཞད་སྐུ་ཐོག་གསུམ་པའི་གསེར་ཞལ་
ཐོག་མར་མཇལ། དཔལ་མང་མཁས་ཆེན་དཀོན་མཆོག་རྒྱལ་མཚན་
མདུན་ནས་སྐྱབས་འགྲོའི་ཁྲིད་གསན། རྡོ་རམས་པ་རྡ་རིག་བློ་
བཟང་དགེ་རྒན་དུ་བསྟེན་ནས། ཚད་མའི་སྐོར་བསྡུས་གྲྭ་སོགས་
ལེགས་པར་སྦྱངས། སྐབས་དེ་དག་ཏུ་སྡེ་ཁྲི་རིན་པོ་ཆེ་འཇམ་
དབྱངས་ཐུབ་བསྟན་ཉི་མ་དང་། དཔལ་མང་དཀོན་མཆོག་རྒྱལ་
མཚན་སོགས་ལ་དབང་ལུང་མང་པོ་ཞུས་ཤིང་། ཁྱད་པར་རྗེ་བཙུན་
ཤེས་རབ་རྒྱ་མཚོའི་སྤྱན་སྔར་རྒྱལ་བའི་བཀའ་འགྱུར་རིན་པོ་ཆེ་་་་་
ཡོངས་རྫོགས་ཀྱི་ལྗགས་ལུང་ཞུས། རྡོ་རམས་པ་མཛོད་དགེ་གྲགས་
པ་སེང་གེའི་མདུན་དུ་སྙན་ངག་མེ་ལོང་ལེའུ་གསུམ་པོ་སྦྱངས། དཔེ་
བརྗོད་ཀྱང་རྫོགས་པར་ཕུལ་བས། དགེ་རྒན་གྱིས་དགྱེས་པ་ཆེན་
པོས་སྙན་ངག་མཁན་པོ་ཞིག་ཡོང་ངེས་པ་འདུག་ ཅེས་བསྟོད་་་་་་
བསྔགས་མཛད། ཆིང་ཝང་བཀྲ་ཤིས་འབྱུང་གནས་ཀྱི་སྲས་ཁྲི་ཟུར་
བློ་གྲོས་རྒྱ་མཚོའི་མདུན་དུ་སྙན་ངག་དང་། ས་རིས། ལཉྫ་འབྲི་ཚུལ་
དང་བཅས་པ་སྦྱངས། གུང་ཐང་དཀོན་མཆོག་བསྟན་པའི་རྒྱ་མཚོའི་
• 731 •



སྤྱན་སྔར་བསྙེན་རྫོགས་ཀྱི་སྡོམ་པ་མནོས། མིང་ངག་དབང་དགེ་
འདུན་སངས་རྒྱས་རྒྱ་མཚོ་ཞེས་པ་གནང་། བདེ་མཆོག་དང་།
གདུགས་དཀར། འཇིགས་བྱེད་སོགས་ཀྱི་དབང་དང་། རྒྱན་འཇུག་
གཉིས་ཀྱི་ལུང་སོགས་དམ་པའི་ཆོས་ཀྱི་བདུད་རྩི་ངོམས་མེད་མྱོང་།
དེ་ནས་མི་རིང་བར་སོག་ཡུལ་དུ་མཎྜལ་སུ་མེ་དགོན་དང་། ཧལ་
ཧར་སོགས་སུ་ཞབས་ཀྱིས་བཅགས། སེར་སྐྱ་སྟོང་ཕྲག་མང་པོར་
དམ་པའི་ཆོས་ཀྱི་གྲུ་ཆར་འབེབས། དེ་ནས་སོ་ཉི་གཡོན་རུའི་ཡུལ་
གྲུར་བརྒྱུད་དེ་རྒྱ་ནག་རི་བོ་རྩེ་ལྔར་གནས་མཇལ་དུ་ཕེབས། ཚུར་
ལོག་ཞོར་པེ་ཅིན་དུ་ཕེབས་ཏེ་ཙནྡན་ཇོ་བོ་བྱིན་རླབས་ཅན་མཇལ་་་
ཞིང་། མཁར་ཕྱི་ནང་གི་ཚོང་འདུས་ལ་ལྟད་མོར་གཟིགས་པ་བཅས་
ཉིན་ཞག་མང་ཙམ་འགོར། དེ་ནས་རང་ཡུལ་ཕེབས་པའི་ཕྱི་ལོར།
རྒྱ་བོད་བར་ཡུལ་འཁྲུག་རྒྱ་ཆེན་བསླངས་ནས། དགོན་སྡེ་འགའ་
ཡང་འབྱུང་བ་མེ་ལ་བསྲེགས། ཤིན་ཏུ་གཅེས་པའི་མི་མང་པོ་རིན་
ཆེན་སྲོག་དང་བྲལ། མཐའ་དབུས་ཀུན་ཏུ་དམག་འཁྲུག་གི་མེ་ལྕེ་
མཆེད། ལོ་འགར་སྡུག་བསྔལ་དང་མུ་གེའི་འཇིགས་པས་མནར།
སྐབས་དེར་ངན་སློང་ལ་སྦྱིན་པ་དང་། དཀོན་མཆོག་ལ་མཆོད་པ་
སོགས་ཐར་པའི་ས་བོན་ལེགས་པར་བསྐྲུན། དཀའ་རམས་འཛིན་
གྲྭར་སླེབས་པའི་ཕྱི་ལོར་བརྡ་སྤྲོད་སྨྲ་བ་དངུལ་ར་སྙན་གྲགས་མདུན་
དུ་《དབྱངས་ཅན་སྒྲ་མདོའི་》རི་མོ་ཡོངས་རྫོགས། གཙོས་ཀྱི་ཨ་
• 732



བསྟན་མདུན་སྡེབ་སྦྱོར་རིན་ཆེན་འབྱུང་གནས། རྗེ་བཙུན་ཤེས་རབ་
རྒྱ་མཚོའི་སྤྱན་སྔར། སྙན་ངག་རྩ་འགྲེལ། 《སྒྲ་མདོ་དབྱངས་འཆར་
གྱི་འགྲེལ་པ་མཆོག་དགའ་》སོགས་ཀྱི་ལུང་བཅས་ཐུན་མོང་གི་རིག་་
པའི་གནས་ཀུན་ལ་སྦྱངས་པ་ནན་སྨིན་མཛད། བྲག་དགོན་པ་
བསྟན་པ་རབ་རྒྱས་དྲུང་ནས་ཀྱང་ཆོས་བཀའ་ཅི་རིགས་གསན།
དགུང་གྲངས་སུམ་ཅུར་ཕེབས་པ་རབ་བྱུང་བཅོ་ལྔ་པའི་ས་ཕོ་འབྲུག་
གི་ལོ་(༡༨༦༨）ལ་དབུས་ལྷ་ལྡན་དུ་ཆས། ཆབ་མདོ་ནས་བརྒྱུད་དེ་
ལྷ་སར་འབྱོར། ཇོ་བོ་རིན་པོ་ཆེ་སོགས་རྟེན་ཁྱད་འཕགས་རྣམས་
མཇལ་སྐོར་རྗེས་འབྲས་སྤུངས་སུ་བཀྲ་ཤིས་སྒོ་མང་གྲྭ་ཚང་དུ་ལོ་་་་
གཅིག་ཙམ་ཆོས་གྲྭར་འགྲིམས། དེ་ནས་དཔལ་བསམ་ཡས་གཙུག་
ལག་ཁང་། ཁྲ་འབྲུག་ལྷོ་བྲག་ཕྱོགས་ཀྱི་མར་མིའི་གདན་ས། འབྲོང་
རྩེའི་ཞྭ་ལུའི་གསེར་ཁང་། རྒྱལ་རྩེ་དཔལ་མགོན་མཆོད་རྟེན། ས་སྐྱ་
དང་སྣར་ཐང་སོགས་གནས་ཆེན་རྣམས་མཇལ་ཞིང་། བཀྲ་ཤིས་
ལྷུན་པོར་ཞག་ཉི་ཤུ་ཙམ་བཞུགས། དེང་པཎ་ཆེན་གྱི་བཀའ་ཕེབས་
ལྟར་ཐོས་བསམ་གླིང་། ཤར་རྩེ། དཀྱིལ་ཁང་བཅས་གྲྭ་ཚང་གསུམ་
གྱི་མཁས་མང་དབུས་སུ། ཉིན་གསུམ་གྱི་བར་ཚད་མ་རྣམ་འགྲེལ་གྱི་
དམ་བཅའ་བཞག་པཎ་ཆེན་རིན་པོ་ཆེ་ཐུགས་དགྱེས་པ་ཆེན་པོས་་་་་
བཀའ་མོལ་ཡུན་རིང་གནང་ཞིང་། བྱིན་རྟེན་དང་སྟོད་འགག་ཐེར་
ཤམ་སོགས་དངོས་པོའི་གསོལ་རས་གྱ་ནོམ་པ་བསྩལ། དེ་ནས་
• 733 •



དབུས་གཙང་དགོན་གནས་རྣམས་སུ་ཟླ་རེའམ་ཞག་གྲངས་འགའ་རེ་
ཙམ་ལ་སྒྲུབ་པ་ཉམས་ལེན་མཛད་ཅིང་། ཚེ་གཅིག་རིང་དབུས་ལྷ་
ལྡན་གྱི་ཞིང་ཁམས་སུ་སྒྲུབ་པ་སྙིང་པོར་མཛད་དེ་བཞུགས་སྙམ་་་་་
ཡང་། རང་ཡུལ་དུ་ཕེབས་དགོས་ཀྱི་འཕྲིན་ཡིག་ཡང་ནས་ཡང་དུ་
འབྱོར་བར་བརྟེན། བྱང་ལམ་བརྒྱུད་ནས་རང་ཡུལ་དུ་ལོག
སྐབས་དེར་ཁོང་གི་དགོན་པ་ནི་རྒྱུད་པ་གྲྭ་ཚང་ཙམ་ལུས་པ་མ་་་་་
གཏོགས། གྲྭ་ཤག་རྣམས་ཀྱང་ཞིག་རལ་དུ་གྱུར། ཆོས་སྡེའི་གླིང་
བར་ཡང་རྩྭ་དང་ལྡུམ་བུས་གང་། གྲྭ་བཙུན་རྣམས་ཀྱང་གྲོང་ཆོག་ཁོ་
ནར་རྒྱུག དགོན་པར་སེར་མོ་བ་སྡོད་མཁན་མེད་ཅིང་ཁྱི་ལྡོམ་
རྣམས་ཀྱི་རྩེ་གནས་སུ་གྱུར་ནས་ཉམས་རྒུད་ཚད་མེད་བྱུང་བར་་་་་
བརྟེན། ད་ནི་ཐབས་གང་ཞིག་གིས་ཆོས་སྡེ་འདིར་ཉམས་གསོ་དང་
འཕེལ་རྒྱས་སུ་གཏོང་སྙམ་པའི་དགོངས་པ་ཡང་ཡང་འཆར། དགུང་
ལོ་སོ་བརྒྱད་དུ་ཕེབས་པ་རབ་བྱུང་བཅོ་ལྔ་པའི་མེ་ཕོ་བྱི་བའི་་་་་
（༡༨༧༦） ཟླ་བ་གསུམ་པའི་ཚེས་གསུམ་ཉིན་བཤད་གྲྭ་འཛུགས་་་་་
པའི་སྐར་འཛིན་བྱས། ཉིན་དེར་ཁ་ཆར་འདྲེས་མ་བབས་ཤིང་།
རྒྱབ་རིའི་རྩེ་ནས་འབྲུག་སྐད་ལྡིར་བ་སོགས་རྟེན་འབྲེལ་ལེགས་པར་་
འགྲིགས། དེ་ནས་རིམ་གྱིས་འཆད་ཉན་དང་ཚད་མ་སྦྱོང་མཁན་གྱི་
གྲྭ་བཙུན་ལོ་རེ་བཞིན་ཇེ་མང་དུ་ཕྱིན། དགོན་པའང་ཡར་རྒྱས་སུ་
• 734 •



སོང་ཞིང་དགེ་འདུན་འདུས་སྡེ་ཡང་དབྱར་གྱི་ཆུ་བོ་ལྟར་གོང་དུ་་་་
འཕེལ་བར་གྱུར། རྗེས་ནས་བཤད་གྲྭ་དེའི་མིང་ཐོས་བསམ་གླིང་
བཏགས། དེ་ནས་ཡང་རི་བོ་རྩེ་ལྔར་ཐེངས་གཉིས་པ་བྱོན། ཟླ་ཤས་
འགོར་རྗེས་ཧོར་ཡུལ་སོ་ཉི་གཡོན་རུའི་གཞིས་སྒར་ཐོག་ཏུ་ཕེབས།
མཁན་པོ་གོང་མའི་སྤྲུལ་སྐུ་དང་ཁོང་གཉིས་མཉམ་དུ་བཞུགས། སུ་
མེ་དགོན་པ་དང་ཡོན་བདག་རྣམས་ཀྱི་རེ་བ་ལྟར་དབང་བསྐུར་ཆོས་
བཤད་མང་པོ་མཛད། སྐབས་དེར་སྤྲུལ་སྐུ་དང་ཁོང་གཉིས་བར་
འཁོར་གཡོག་ངན་པ་འགས་ཕྲ་མ་བཅུག་ཅིང་། སྤྲུལ་སྐུའང་ངན་
པའི་རྗེས་སུ་ཕྱོགས། ཁོང་དེར་བཞུགས་སྟབས་མ་བདེ་ནས། སོག་
ཧལ་ཧའི་ཕྱོགས་སུ་བྱོན། དེར་མི་དབང་ཛ་སག་བསོད་ནམས་ཚེ་
རིང་རྡོ་རྗེ་དང་མཆོད་ཡོན་ཟུང་འབྲེལ་བྱས་ནས་ཡུན་རིང་བཞུགས།
སོག་དགོན་ཕལ་ཆེ་བར་ཕེབས། ཁྱད་པར་ཨུ་རུ་སོག་དང་འདབས་
འབྲེལ་བའི་ཡུལ་གྱི་ཧམ་ཉག་དགོན་དུའང་ཕེབས་ནས། པིར་ཙེ་གྲྭ་
ཚང་ལ་གདུགས་དཀར་ལྷ་མང་གི་དབང་སོགས་བསྐུར། དངུལ་སྲང་
འཁོར་སུམ་བརྒྱ་ལྷག་བཏང་ནས། གསེར་ཟངས་ལས་བསྒྲུབས་པའི་
ཐུགས་རྗེ་ཆེན་པོ་བཅུ་གཅིག་ཞལ་གྱི་སྐུ་ཁྱད་འཕགས་བཞེངས། དེ་
ནས་མི་རིང་བར་རང་ཡུལ་དུ་ཚུར་ཕེབས་མ་ཐག་བཀྲ་ཤིས་འཁྱིལ་གྱི་
དུས་འཁོར་གྲྭ་ཚང་གི་ཁྲིར་བཞུགས། འཆད་ཉན་དང་གཏོང་སྒོ་
མང་འགྱེད་སོགས་དགེ་འདུན་མཉེས་པའི་བྱ་བའང་འབད་པས་་་་་
• 735•



བསྒྲུབས་པར་བརྟེན་སྙན་གྲགས་ཆེན་པོར་གྱུར། དགུང་གྲངས་ལྔ་
བཅུ་ ང་ གཅིག་ པ་ རབ་ བྱུང་ བཅོ་ ལྔའི་ ས་ མོ་ གླང་ གི་ ལོ་་་་་
(༡༨༨༩） དབྱར་ཁར་བླ་བྲང་བཀྲ་ཤིས་འཁྱིལ་གྱི་ཚོགས་ཆེན་ཁྲིར་་
བཞུགས། དགུང་ལོ་ང་བདུན་པར་བདེ་མོ་ཐང་དགའ་ལྡན་ཆོས་
འཁོར་གླིང་གི་ཚོགས་ཆེན་ཁྲིར་བཞུགས། ཧལ་ཧའི་སྦྱིན་བདག་
རྣམས་ནས་དེར་ཕེབས་དགོས་པའི་ཞུ་མཆིད་དང་གདན་འདྲེན་གྱི་་་
ཕོ་ཉ་ཡང་ཡང་འབྱོར་བས་ཧོར་གྱི་ཡུལ་དུ་ལན་བཞི་པ་ཕེབས།།
དགུང་གྲངས་རེ་གཅིག་པ་ས་མོ་ཕག་ལོའི་སྟོན་མཇུག་ཏུ་རང་ཡུལ་དུ་
ཆིབས་ཁ་བསྒྱུར། ཕྱི་ལོའི་སྨོན་ལམ་ཆེན་མོར་བཀྲ་ཤིས་འཁྱིལ་དུ་
ཕེབས་ནས་དགོན་པར་རྟེན་བཞག་དང་། གྲྭ་མང་ལ་འགྱེད་སོགས་
རྒྱ་ཆེན་ཕུལ། རང་དགོན་གྱི་དགེ་འདུན་འདུས་ཚོགས་སུམ་བརྒྱ་
ལའང་འགྱེད་དང་རྟེན་འཇོག་རྒྱ་ཆེན་མཛད། དགོན་པ་དང་།
ཐོས་བསམ་གླིང་གྲྭ་ཚང་རྣམས་ཉམས་གསོ་དང་། ལྷ་སྐུ་གསེར་
ཟངས་མ་སོགས་མང་པོ་བཞེངས། རྒྱ་བོད་ཀྱི་ས་མཚམས་སུ་ཨ་
གཟིབ།ས་ཐང་ཞེས་པར། མཆོད་རྟེན་ཆེ་ལེགས་བཞེངས་ཏེ། རྒྱལ་
བའི་ཡུམ་དང་བཀའ་འགྱུར། བྱིན་རྟེན་ན་བཟའ་སོགས་གཟུངས་
ཞུགས་བྱིན་ཆེན་དྲངས། དགུང་ལོ་དྲུག་ཅུ་རེ་བདུན་སྨིན་པ་རབ་
བྱུང་བཅོ་ལྔ་པའི་ཤིང་མོ་སྦྲུལ་གྱི་ལོའི་ (༡༩༠༥）ཟླ་བ་གསུམ་པའི་་
• 736 •



ཚེས་པ་བཅུ་གསུམ་ཉིན་གྱི་ཐོ་རངས་དུས་སུ་སྐུ་མྱ་ངན་ལས་འདས་
ཁོང་གི་གསུང་ནི། རྟོགས་བརྗོད་དང་རྣམ་ཐར། བསྟོད་
ཚོགས། སྙན་དངགས་དང་ཆབ་ཤོག་དྲིས་ལན། བསང་མཆོད།
ཁྲིད་ཡིག་སོགས་བསྟན་བཅོས་ལྔ་བཅུ་ང་བརྒྱད་པོ་ཏི་ཀ་ཁ་གཉིས་སུ་
བསྡུས་ཏེ་བླ་བྲང་བཀྲ་ཤིས་འཁྱིལ་དུ་ཤིང་པར་བཞུགས།
དཔའ་རིས་བློ་བཟང་རབ་གསལ་གྱི་རྣམ་
ཐར་མདོར་བསྡུས།
དགེ་བའི་བཤེས་གཉེན་དཔའ་རིས་བློ་བཟང་རབ་གསལ་
ལམ་བློ་གྲོས་རབ་གསལ་ནི། ཀན་སུའུ་ཞིང་ཆེན་དཔའ་རིས་རྫོང་
ཁོངས་ཡར་ལུང་ཐོས་བསམ་དར་རྒྱས་གླིང་གི་ལྟག་ཀིའི་དགོན་པའི་་
མཛོ་བུར་གོང་མའི་བྷུ་ཚང་དུ་རབ་བྱུང་བཅུ་བཞི་པའི་ལྕགས་བྱི་ལོ་་་
（༡༨༤༠)ལ་འཁྲུངས། སྐུ་གཞོན་ནུའི་དུས་ནས་མཚན་ཉིད་ཐེག་
པའི་གཞུང་ཆེན་པོ་ལྔ་དང་། རིག་གནས་ཆུང་བ་ལྔ་ལ་སྦྱངས་པ་
མཐར་ཕྱིན་པ་མཛད་རྗེས། སྐུ་འབུམ་བྱམས་པ་གླིང་དུ་དཀའ་ཆེན་
• 737 •



བཞིའི་གྲྭ་སྐོར་མཛད་དེ། མདོ་སྟོད་སྨད་དང་བོད་དབུས་གཙང་
བཅས་སུ་མཁས་དབང་དཔའ་རིས་རབ་གསལ་ཞེས་ཡོངས་སུ་གྲགས་
པའི་མཁས་པ་ཆེན་པོར་གྱུར། གནས་ལྔ་རིག་པའི་པཎྜི་ཏ་ཆེན་པོ་
འཇུ་མི་ཕམ་རིན་པོ་ཆེས་ཀྱང་ཁོང་གི་སྙན་པ་གསན་ནས། མདོ་
སྔགས་ཀྱི་གཞུང་ཆེན་པོའི་དཀའ་གནད་ཧ་ཅང་མང་པོ་ཞིག་ལས་་་་
བརྩམས་ཏེ་དོགས་སློང་གི་དྲི་བ་མང་དུ་མཛད་པའི་ལན་ཀྱང་འབུལ་
བ་གནང་ཞིང་། དེ་ལ་མཁས་དབང་མི་ཕམ་རིན་པོ་ཆེས་སླར་ཡང་
དགག་པའི་ཚུལ་གྱིས་དོགས་སློང་གནང་བ་དེ་ལ་ཡང་ལན་མཛད་པ་
སོགས་མཁས་པའི་ནང་ན་མཁས་པ་མཛེས་པའི་དཔེ་ལྟར་ཕན་ཚུན་་་
ཐུགས་མཐུན་དགྱེས་སྤྲོའི་རྣམ་པ་ཤ་སྟག་ལས། གྲུབ་མཐའི་ཕྱོགས་
ཞེན་དང་ཆགས་སྡང་རང་རྒྱལ་གཞན་ཕམ་གྱི་ཀུན་སློང་ངན་པས་་་་་
མཛད་པ་གཏན་ནས་མེད་པ་ནི། མཁས་དབང་རྣམ་པ་གཉིས་ཀྱིས་
དྲི་བ་དྲིས་ལན་ཡང་ལན་རྩོད་ཡིག་རྣམས་ལ་གཟིགས་ན་གསལ། རྒྱུ་
མཚན་དེ་འདྲའི་རྐྱེན་ལ་བརྟེན་ནས་ཏཱ་ལའི་བླ་མ་སྐུ་ཕྲེང་བཅུ་གསུམ་
པ་རྒྱ་ནག་ཏུ་ཕེབས་པའི་ལམ་ཞོར་སྐུ་འབུམ་གདན་ས་ཆེན་པོར་རྒྱུན་
རིང་བཞུགས་སྐབས། དགེ་བའི་བཤེས་གཉེན་ཆེན་པོ་འདི་ཉིད་སྐུ་
འབུམ་དགོན་པར་གདན་ཞུ་གནང་ཐོག་《སྒྲ་མདོ་དབྱངས་ཅན་མའི་
ས་རིས་དང་སྙན་ངག་མེ་ལོང་》སྡེབ་སྦྱོར་བཅས་གསན་བཞེས་་་་་
གནང་། དགེ་བའི་བཤེས་ཆེན་པོ་འདི་ཉིད་ཆེན་པོའི་གོ་སར་
• 738 •



བཞུགས་པའི་སྤྲུལ་སྐུ་དང་བླ་ཆེན་གྱི་གྲས་མིན་པར་གྲྭ་རྐྱང་དཀྱུས་མ་ ་
ནས་རིམ་བཞིན་གནས་ལྔ་མཁྱེན་པའི་པཎྜི་ཏ་ཆེན་པོར་གྱུར་པ་ཞིག་
ཡིན་ཅིང་། རབ་བྱུང་བཅོ་ལྔ་པའི་ཆུ་བྱི་ལོར་ （༡༩༡༢）གཟུགས་
སྐུའི་བཀོད་པ་ཆོས་དབྱིངས་སུ་བསྡུས་སོ།།
ཁོང་གི་གསུང་རྩོམ་སྐོར་མི་རིགས་དཔེ་མཛོད་ཁང་དུ་པོད་
གཅིག་བཞུགས་ཡོད།
སྒོ་མང་བློ་བཟང་ཚུལ་ཁྲིམས་ཀྱི་རྣམ་
ཐར་མདོར་བསྡུས།
སྒོ་མང་བློ་བཟང་ཚུལ་ཁྲིམས་ནི། རབ་བྱུང་བཅུ་བཞི་
པའི་ལྕགས་མོ་གླང་གི་ལོ་（༡༨༤༡)ཟླ་བ་བཅུ་པའི་ཚེས་བཅུ་བདུན་
ཉིན་པར། མདོ་སྨད་གླིང་དཀར་སྟོད་ཀྱི་ཡོད་དར་ཞེས་པའི་ཡུལ་དུ་
འཁྲུངས། ཁོང་གི་ཡབ་ལ་ཆོས་ཤུལ་ཡར་འཕེལ་དང་། ཡུམ་ལ་
དཔལ་ཤུལ་དཀོན་མཆོག་སྐྱིད་ཟེར། དགུང་ལོ་གསུམ་བཞེས་པ་ན།
པཎ་ཆེན་དཔལ་ལྡན་བསྟན་པའི་ཉི་མས། སྒོ་མང་ཆོས་དར་གྱི་ཡང་
• 739 •



སྲིད་དུ་ངོས་འཛིན་མཛད། དགུང་ལོ་དྲུག་པའི་ཐོག ཏིག་གྱ་
དཀོན་ཆོག་ཀློག་གི་སློབ་དཔོན་དུ་བསྟེན་ནས། ང་རོ་དང་སྦྱོར་ཀློག་
ལེགས་པར་སྦྱངས། དགུང་ལོ་བདུན་པར་ཕེབས་པ་ན། བླ་བྲང་
བཀྲ་ཤིས་འཁྱིལ་ནས་གདན་འདྲེན་པ་འབྱོར་བ་དང་ལྷན་ཅིག་ཏུ་བླ་
བྲང་དགོན་དུ་ཕེབས། དགའ་བསུ་དང་མཛད་སྒོ་གཟབ་རྒྱས་དང་
བཅས་སྐུ་གོང་མའི་བཞུགས་ཁྲིར་མངའ་གསོལ་བར་མཛད་ཅིང་།
སྐྱ་སེར་ཡོངས་ནས་འབུལ་བ་གྱ་ནོམ་པ་ཕུལ། ལོ་དེའི་ཟླ་བ་བཅུ་
གཅིག་པར། འཇམ་བཞད་སྐུ་ཐོག་གསུམ་པ་བློ་བཟང་ཐུབ་བསྟན་
འཇིགས་མེད་རྒྱ་མཚོས། དགེ་བསྙེན་དང་དགེ་ཚུལ་གྱི་སྡོམ་པ་
སྟབས་གཅིག་ཏུ་གནང་། དགེ་བཤེས་དངུལ་རའི་བསམ་གཏན་རྒྱ་
མཚོ་སློབ་དཔོན་དུ་བསྟེན་ནས། དགེ་ཚུལ་གྱི་བསླབ་བྱ་བཅུ་སོགས་
གསན་ཏེ་ཡོན་ཏན་གྱི་གཞི་ལེགས་པར་བཙུགས། སྐབས་དེར་བླ་
བྲང་དུ་ལོ་གཅིག་ལྷག་ཙམ་བཞུགས་རྗེས་རང་ཡུལ་དུ་ལོག ཡབ་
ཆོས་ཤུལ་དང་གདན་ཁྲི་རིན་པོ་ཆེ། དཔལ་མང་དཀོན་མཆོག་རྒྱལ་
མཚན་སོགས་ཀྱི་མདུན་བཀའ་ཆོས་མང་དུ་ཞུས། ཁྱད་པར་དཔལ་
མང་དཀོན་མཆོག་རྒྱ་མཚན་གྱིས་བཀའ་བཀོད་མཛད་འོག་བློ་འཛིན་
དང་འདོན་རྟ་དབྱངས་སོགས་ལ་ཐོགས་པ་མེད་པར་གྱུར། ལོ་བཞི་
ཙམ་རང་ཡུལ་བཞུགས་རིང་། དུས་ཕལ་ཆེ་བ་དཔལ་མང་རིན་པོ་ཆེ་
དང་གུར་ཆུང་གཅིག་གི་ནང་བཞུགས་ནས་གསན་སྦྱོང་མཛད།
• 740 •



དགུང་ལོ་བཅུ་གཉིས་པར་སླར་ཡང་བླ་བྲང་དུ་ཕེབས། དགུང་ལོ་
བཅུ་གསུམ་པར་བླ་བྲང་ཐོས་བསམ་གླིང་གི་ཆོས་གྲྭར་ཞུགས།
སྐབས་དེར་འཚོ་བ་ངན་ངོན་ལ་བསྟེན་ཅིང་། བརྩོན་པ་ཆེན་པོས་
མདོ་སྔགས་ཀྱི་གཞུང་ལུགས་རྣམས་དང༌། རིག་གནས་ཆེ་ཕྲ་ཀུན་ལ་
སྦྱངས་པ་མཐར་ཕྱིན་མཛད་དེ། གསུང་ཆོས་ཀྱང་འགའ་ཞིག་
བརྩམས། དེ་ནས་དགུང་ལོ་ཉེར་དྲུག་པ་མེ་སྟག་ལོའི་ཟླ་བ་ལྔ་པར་
དབུས་གཙང་དུ་ཕེབས། གོང་ས་དང་པཎ་ཆེན་གཉིས་ལ་ཆོས་
འབྲེལ་ཞུས། དབུས་གཙང་གི་གཙུག་ལག་ཁང་དང་རྟེན་ཁྱད་
འཕགས་ཡོངས་ལ་ཕྱག་མཆོད་དང༌། གནས་ཆེན་རྣམས་སུ་མཇལ་
སྐོར་ཕེབས། ཞར་ལ་དགོན་སྡེ་རྣམས་སུ་དཔེ་ཆ་དགོས་རིགས་
དཔར་བ་དང་། བླུ་བ་བཅས་མཛད་དེ་པོ་ཏི་བརྒྱ་ཕྲག་ཙམ་དོས་
བསྒྲིལ་ནས་མར་གདན་ཞུ་མཛད། དབུས་གཙང་དུ་ལོ་བཞི་ཙམ་
འགོར་རྗེས། དགུང་གྲངས་ཉེར་དགུ་པ་ས་སྦྲུལ་ལོར་རྭ་རྒྱའི་ཕྱག་
མཛོད་སོགས་མི་གྲངས་བཅོ་བརྒྱད་ལྷན་ཅིག་ཏུ་རིམ་གྱིས་རང་ཡུལ་་
དུ་ལོག ལོ་དེའི་ཟླ་བ་བརྒྱད་པར་བླ་བྲང་དུ་འབྱོར། དགོན་སྡེ་
ཚང་མས་འབུལ་ནོར་གྱ་ནོམ་པ་བསྟར། ཁོང་གིས་ཁྲི་བཤད་སོགས་
མཁས་པ་མགུ་བའི་གསུང་བཤད་རྒྱ་ཆེར་མཛད། གདན་ས་འཛིན་
པའི་དུས་སུ་སོག་ཡུལ་གྱི་ཡུལ་གྲུ་རྣམས་དང་། མདོ་སྨད་ཀྱི་དགོན་
གནས་ཆེ་ཕྲ་ཡོངས་ལ་ཞབས་ཀྱིས་བཅགས་ཏེ་དམ་པའི་ཆོས་ཀྱི་སྦྱིན་
• 741 •



པ་ཚད་མེད་བསྩལ། མཐར་ལྕང་སྐྱ་ཡེ་ཤེས་བསྟན་པའི་རྒྱལ་མཚན་
གྱིས་དགོན་ལུང་དུ་གདན་དྲངས་ནས་རབ་བྱུང་བཅོ་ལྔ་པའི་མེ་མོ་་་་
ལུག་གི་ལོ་ (༡༩༠༧) ཟླ་བ་བཞི་པའི་ཚེས་ཉེར་ལྔ་ལ་དགོན་ལུང་་་་་
དགོན་པར་སྐུ་གཤེགས་རྗེས་སྐུ་གདུང་བླ་བྲང་དུ་གདན་འདྲེན་ཞུས།
སྐབས་དེར་ཁོང་དགུང་གྲངས་དྲུག་ཅུ་རེ་བདུན་དུ་ཕེབས་སོ། ཁོང་
གི་གསུང་ནི་མི་རིགས་དཔེ་མཛོད་ཁང་དུ་ཀ་པ་དང་ཁ་པ་པོད་་་་་་
གཉིས་བཞུགས་སོ།།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་
མཚོའི་རྣམ་ཐར་མདོར་བསྡུས།
འཇུ་མི་ཕམ་འཇམ་དབྱངས་རྣམ་རྒྱལ་རྒྱ་མཚོ་ནི་ཡ་་་་
མགོན་པོ་དར་རྒྱས་དང་། ཡུམ་སྲིང་ཆུང་གཉིས་ཀྱི་སྲས་སུ། རབ་
བྱུང་བཅུ་བཞི་པའི་མེ་ཕོ་རྟའི་ལོ་(༡༨༤༦）ལ་སྡེ་དགེར་ཟླ་ཆུའི་་་
ཉེར་འགྲམ་ཡ་ཆུ་དིང་ཆུང་ཞེས་པར་འཁྲུངས། དགུང་ལོ་དྲུག་པ་
ནས་ཡབ་དང་ཞང་པོ་སོགས་ཀྱི་མདུན་འབྲི་ཀློག་དང་། རྩིས་དཀར་
ནག་གི་སྔོན་འགྲོ་བཅས་སྦྱངས། དགུང་ལོ་བཅུ་པ་ནས་འབྲི་ཀློག་
• 742 •



ཐོགས་མེད་དུ་གྱུར་ཅིང་གསུང་རྩོམ་ཐུང་ངུའང་ཅི་རིགས་མཛད།
དགུང་ལོ་བཅུ་གཉིས་པར་སྙིང་དགོན་གསང་སྔགས་ཆོས་གླིང་དུ་གྲྭ་་
བཙུན་མཛད། དགུང་ལོ་བཅོ་བརྒྱད་པར་ཞང་པོ་དང་ལྷན་དུ་ལྷ་
ལྡན་དུ་ཕེབས། དགའ་ལྡན་དགོན་པར་ཟླ་གཅིག་ཙམ་བཞུགས། དེ་
ནས་ལྷོ་བྲག་མཁར་ཆུ་སོགས་སུ་གནས་མཇལ་ཕེབས་རྗེས་སྡེ་དགེར་་
ཕྱིར་ཕེབས། ཁོང་གི་རྩ་བའི་བླ་མ་འཇམ་དབྱངས་མཁྱེན་བརྩེ་
དབང་པོ་དང་གཞན་ཡང་དབང་ཆེན་དགྱེས་རབ་རྡོ་རྗེ། དཔལ་
སྤྲུལ་འཇིགས་མེད་ཆོས་དབང་སོགས་མཁས་པ་མང་པོ་སློབ་དཔོན་་་་
དུ་བསྟེན་ནས་རིག་པའི་གནས་ཀུན་ལ་སྦྱངས་པ་མཐར་ཕྱིན་མཛད།
ལྷག་པར་བཟོ་དང་གསོ་བ་རྩིས་རིག་སྐོར་མཛད་རྗེས་སྔ་ན་མེད་པ་་་
བསྐྲུན། དབུས་གཙང་ཁམས་གསུམ་གྱི་རིས་མེད་མཁས་པ་ཡོངས་
ཀྱིས་བསྟོད་ཚིག་གི་མེ་ཏོག་ཕྱོགས་བརྒྱར་གཏོད། མཁས་པའི་གྲགས་
པ་རྒྱལ་ཁབ་ཡོངས་སུ་ཁྱབ། ཁོང་གི་བཞུགས་གནས་གཙོ་བོ།
དཀར་མོ་སྟག་ཚང་དགོན་དང་། འཇུ་རི་ཁྲོད། ལྡན་ཁོག་དིང་མགོ་
རི་ཁྲོད་བཅས་ཡིན། དགུང་གྲངས་དྲུག་ཅུ་རེ་བདུན་དུ་ཕེབས་པ། །
རབ་བྱུང་བཅོ་ལྔ་པའི་ཆུ་བྱི་ལོའི་( ༡༩ ༡༢)ཟླ་བ་དང་པོའི་ཚེས་ཉེར་
དགུ་ཉིན་འཇུ་རི་ཁྲོད་དུ་སྐུ་གཤེགས་སོ། །ཁོང་གི་སློབ་མ་མཁས་པ་
ནི་རྡོ་སྤྲུལ་རྡོ་རྗེ་དང་གཏེར་སྟོན་བསོད་རྒྱལ། རྫོགས་སྤྲུལ་ལྔ་པ།
ཀཿ ཐོག་སི་ཏུ་སོགས་མང་ངོ། །ཁོང་གི་གསུང་ནི་ཧ་ཅང་མང་པོ་
• 743 •



ཞིག་ཡོད་པ་གྲགས་ཀྱང་། འགའ་ཞིག་མི་སྒེར་གྱི་ལག་ཏུ་ཡོད་པ་
དང་། འགའ་ཞིག་དཔལ་སྤུངས་སོགས་སུ་ཤིང་པར་བརྐོས་ཡོད། །
ཀཿཐོག་སི་ཏུ་དང་རྒྱལ་ཚབ་རིན་པོ་ཆེ་གཉིས་ནས་གསུང་ཆོས་བརྒྱད་
བརྒྱ་ཉེར་བརྒྱད་བསྡུས་ནས་པོ་ཏི་སུམ་ཅུ་སོ་གཉིས་བྱས་ཏེ་པར་དུ་་་
བརྐོས་པ་ད་ལྟ་སྡེ་དགེ་པར་ཁང་ཆེན་མོ་དང་དཔལ་སྤུངས་རྫོགས་་་་
ཆེན་སོགས་སུ་བཞུགས་ཡོད་ཀྱང་དཔལ་སྤུངས་དང་རྫོགས་ཆེན་གྱི་་་
པར་ཤིང་ཐོར་ཟིན་ཅིང་སྡེ་དགེ་པར་ཁང་གི་ཤིང་པར་པོད་ཉེར་་་་་
གཉིས་ཙམ་དེང་བར་བཞུགས་ཡོད་དོ། །
ཨ་མཆོག་འཇམ་དབྱངས་མཁྱེན་རབ་རྒྱ་
མཚོའི་རྣམ་ཐར་མདོར་བསྡུས།
ཨ་མཆོག་འཇམ་དབྱངས་མཁྱེན་རབ་རྒྱ་མཚོ་ནི་ཡུལ་མདོ་
སྨད་ཀྱི་ས་ཆར་ལྷོ་བྱང་གཉིས་སུ་དབྱེ་བའི་ནང་ཚན་ལྷོའི་རྒྱུད་རྔ་་་་་
ཁོག་ཅོག་རྩེ་རྒྱལ་པོའི་མངའ་འབངས་དང་ཉེ་བར་ཡབ་བསོད་་་་
ནམས་ནོར་བུ་དང་ཡུམ་ཕུན་ཚོགས་སྐྱིད་གཉིས་ཀྱི་སྲས་སུ་རབ་བྱུང་
བཅུ་བཞི་པའི་ས་ཡོ་བྱ་ལོར་( ༡༨༤༩)འཁྲུངས། ཁོང་ནི་ཨ་མཆོག་
• 744 •



སྐུ་རབས་གསུམ་པ་ཡིན་ལ་སྐུ་རབས་དང་པོ་བསོད་ནམས་ཆོས་་་་་
འཕེལ་ཤར་རྒྱལ་མོ་རོང་དང་ཉེ་བར་ཨ་མཆོག་རྒྱལ་པོའི་པོ་བྲང་དུ་་་
སྐུ་བལྟམས་པས་རུས་རྒྱུད་ཀྱི་མིང་གིས་སྐུ་རབས་རྗེས་མ་རྣམས་ལ་ཨ་
མཆོག་སྤྲུལ་སྐུའི་མིང་ཐོབ་པ་རེད། ཁོང་སྐུ་བལྟམས་ནས་ཡུན་མི་
རིང་བར་འཇམ་བཞད་སྐུ་ཕྲེང་གསུམ་པ་ཐུབ་བསྟན་འཇིགས་མེད་་་་
རྒྱ་མཚོས་ཨ་མཆོག་དཀོན་མཆོག་བསྟན་པའི་རྒྱལ་མཚན་གྱི་ཡང་་་་་
སྲིད་དུ་ངོས་འཛིན་མཛད། དེ་ནས་གནས་བརྟན་ཆོས་གྲགས་ཀློག་
གི་སློབ་དཔོན་དུ་བསྐོས་ནས་སྦྱོར་ཀློག་བསླབས། དགུང་ལོ་བདུན་
པར་ཆིབས་བསུ་རིང་ཐུང་དང་སེར་སྦྲེངས་རྒྱ་ཆེན་དང་བཅས་རང་་
དགོན་སྨྲ་བའི་སེང་གེའི་གླིང་དུ་གདན་དྲངས། ཤར་རྩེའི་མཁན་པོ་
བློ་བཟང་འབྱུང་གནས་ཀྱི་སྤྱན་སྔར་དགེ་སྙེན་དང་རབ་བྱུང་གི་་་་་
བསླབ་སྡོམ་གནོས། བློ་བཟང་མཁྱེན་རབ་རྒྱ་མཚོ་ཞེས་པའི་མཚན་
གསོལ། དེ་ནས་ཨ་མཆོག་གོང་མའི་གསེར་ཁྲིར་མངའ་གསོལ་བྱ་
བྲལ་དགེ་འདུན་ཡར་འཕེལ་དང་འདུལ་འཛིན་གྲགས་པ་རྒྱལ་མཚན་
གཉིས་ཡོངས་འཛིན་བསྐོས་ནས་རྒྱན་འཇུག་དང་ཆོས་སྤྱོད་ཆོ་ག་་་་་
བློར་འཛིན་བཅས་འབད་པས་སྦྱངས། དགུང་ལོ་བཅུ་གསུམ་པར་རྗེ་
བཙུན་ངག་དབང་ཆོས་འཕེལ་མདུན་དགེ་ཚུལ་གྱི་སྡོམ་པ་བླངས།
དགའ་ལྡན་ལྷ་བརྒྱ་མ་དང་ལམ་གྱི་གཙོ་བོའི་ཁྲིད་གནང་། ལོ་དེའི་
སྟོན་ཁ་ནས་བཤད་གྲྭར་ཞུགས་ཏེ་ལོ་གསུམ་ལྷག་གི་རིང་བསྡུས་གྲྭ་་་
• 745 •



དང་བློ་རིགས་རྟགས་རིགས་སོགས་ནས་གཞུང་འགའི་རྩ་བ་བློར་་་་་་
འཛིན་སོགས་ཐོས་བསམ་མཛད། དགུང་ལོ་བཅུ་བདུན་པར་དབུས་
སུ་དགའ་ལྡན་དགོན་པར་ཕེབས་ནས་ཤར་རྩེའི་གྲྭ་ཚང་དུ་བསྡུས་གྲྭ་
དང་བློ་རྟགས་བཅས་ཀྱི་དམ་བཅའ་བཞག རིགས་ཆུང་ཚོགས་
གླིང་ཡང་མཛད། མི་རིང་བར་ལྷ་སར་ཇོ་ཤཱཀ་རྣམ་གཉིས་སོགས་
རྟེན་བརྟེན་པ་མཇལ་བ་དང་པོ་ཏ་ལར་ཏཱ་ལའི་བཅུ་གཉིས་པ་འཕྲིན་
ལས་རྒྱ་མཚོ་ལ་ཆིབས་རྟ་ཤིན་ཏུ་སྤུས་ལེགས་སོགས་དངོས་འབུལ་རྒྱ་
ཆེན་ཕུལ་ནས་མཇལ་ཁ་ཞུས། དེ་ནས་སེ་འབྲས་དང་དཔལ་བསམ་
ཡས་སོགས་གནས་མཇལ་བྱོན། དེ་རྗེས་གཙང་སུ་བྱོན་ནས་བཀྲ་
ཤིས་ལྷུན་པོར་པཎ་ཆེན་བསྟན་པའི་དབང་ཕྱུག་མཇལ་ཞིང་ཆོས་་་་་
འབྲེལ་ཞུས། དེ་ནས་དགའ་ལྡན་དགོན་པར་ལོག་ནས་ཡུན་མི་རིང་
བར་ལྷ་སའི་སྨོན་ལམ་ཆེན་མོར་དགེ་འདུན་ཁྲི་ཕྲག་དང་ལྷན་ཅིག་་་་
འཚོགས། ཏཱ་ལའི་བླ་མ་དང་རྟ་ཚག་ནོ་མོན་ཧན་བཅས་མཇལ།
སྨོན་ལམ་ཟིན་རྗེས་དགའ་ལྡན་དུ་བྱོན། སྤྱིར་སློབ་སྦྱོང་མཐར་མ་
ཕྱིན་བར་དུ་དགའ་ལྡན་དུ་བཞུགས་མོས་ཡོད་ཀྱང་རང་དགོན་དུ་་་་
ཡོང་དགོས་པར་ནན་གྱིས་བསྐུལ་བ་དང་ཆོས་གྲོགས་འགས་ཀྱང་་་་་
རང་ཡུལ་དུ་འགྲོ་དགོས་པའི་བསྐུལ་མ་ཡང་ཡང་བྱས་པར་བརྟེན་་་་་
དགའ་ལྡན་དགོན་པར་ལོ་གཅིག་ཙམ་ལས་མ་བཞུགས་པར་རང་་་་
ཡུལ་མདོ་སྨད་དུ་བྱོན། དགེ་བཤེས་བློ་བཟང་དར་རྒྱས་དང་བློ་
• 746 •



བཟང་ཚུལ་ཁྲིམས་གྲགས་པ་སོགས་སློབ་དཔོན་དུ་བསྟེན་ནས་ཕར་
ཕྱིན་དབུ་མ་མངོན་པ་སོགས་གཞུང་པོད་ལྔ་ལ་སློབ་སྦྱོང་མཛད་ཅིང་
དགེ་བཤེས་དཀོན་མཆོག་སེང་གེ་ལ་དཀྱིལ་འཁོར་ཆ་ཚད་ལས་་་་་
བཞིའི་ཐབ་ཐིག་དང་དབང་གི་ཕྱག་ལེན་བཅས་སྦྱངས། རྩ་བའི་བླ་
མ་ངག་དབང་ཆོས་འཕེལ་མདུན་གསང་སྔགས་ཀྱི་སྐོར་ལ་དབང་་་་་
ལུང་རྗེས་གནང་དང་རྒྱུད་སྡེ་བཞིའི་བཤད་ཁྲིད་གཞན་ཡང་ལམ་་་་་
རིམ་ཆེ་ཆུང་དང་བློ་སྦྱོང་སྣ་ཚོགས་བཅས་ཆོས་བཀའ་མཐའ་ཡས་པ་
གསན།
ས་སྐྱ་བླ་མ་དཀོན་མཆོག་བློ་གྲོས་ལ་དབྱངས་ཅན་སྒྲ་མདོ་་་
སོགས་སྒྲའི་སྐོར་དང་སྙན་ངག་སྡེབ་སྦྱོར་རྩིས་བཅས་ཐུན་མོང་གི་་་་
རིག་གནས་རྣམས་ལ་སློབ་སྦྱོང་མཛད། རྩོམ་རྒྱུགས་ལེགས་པར་ཕུལ་
བས་དབྱངས་ཅན་བཞད་པའི་རྡོ་རྗེས་ཞེས་པའི་མཚན་གསོལ། དགེ་
བཤེས་བསམ་གཏན་རྒྱ་མཚོ་ལ་སུམ་རྟགས་དང་སྨན་གྱི་གཞུང་གསོ་་
རིག་རྒྱུད་བཞི་མན་ངག་ལྷན་ཐབས་བཅས་པ་གསན། དགུང་ལོ་
ཉེར་གཉིས་པ་ལྕགས་རྟ་ལོར་（༡༨༧༠） འཇམ་དབྱངས་བཞད་པ་
སྐུ་རབས་བཞི་པ་སྐལ་བཟང་ཐུབ་བསྟན་དབང་ཕྱུག་དེར་ཕེབས་་་་་
ནས་ཁོང་ཆོས་སྡེ་དེའི་ཆོས་སྲིད་གཉིས་ཀྱི་བདག་པོར་བསྐོས། དེ་
ནས་བཟུང་དགོན་པའི་ལས་སྣེ་བསྐོ་བཞག་དང་སྒྲིག་ལམ་དོ་དམ་་་་
་ སོགས་བྱ་བ་ཆེ་ཕྲ་ཚང་མ་ཕྱག་བསྟར་མཛད། དགེ་འདུན་རྣམས་ལ་
• 747 •



དབང་ བསྐུར་ ཆོས་ བཤད་ སོགས་ མཛད་ པའི་ དབུ་ ཐོག་ མར་་་་་་
བཙུགས། དགུང་ལོ་ཉེར་བདུན་པར་བཀྲིས་འཁྱིལ་དུ་བསྙེན་རྫོགས་
ཞུ་བར་བྱོན་ཏེ། ཤེས་རབ་རྒྱ་མཚོའི་སྤྱན་སྔར་བསྙེན་རྫོགས་ཀྱི་
བསླབ་སྡོམ་མནོས། མཚན་འཇམ་དབྱངས་མཁྱེན་རབ་རྒྱ་མཚོར་
གསོལ། དེ་ནས་ཚུར་བྱོན་པའི་ལམ་བར་སྨྱུང་གནས་པ་མཇལ་ཞིང་
ཆོས་འབྲེལ་འགའ་ཞུས། དགུང་ལོ་ཉེར་དགུ་པར་དབེན་གནས་
མཁའ་སྤྱོད་རྩེར་རྡོ་རྗེ་འཇིགས་བྱེད་ སོགས་ཀྱི་བསྙེན་མཚམས་་་་་
བཞུགས། དེ་ནས་ཁྲི་ཆེན་བྱང་ཆུབ་ཆོས་འཕེལ་དང་། ཐེ་བོ་སྤྲུལ་
སྐུ་མཁྱེན་རབ་སོགས་ལ་ཟབ་ཆོས་མང་དུ་ཞུས། གུང་ཐང་འཇམ་
དབྱངས་ཐུབ་བསྟན་ཉི་མ་དེར་ཕེབས་པ་མཇལ་ཞིང་དབང་ཞུས་པ་
དང་གང་ཅིར་ཞབས་འདེགས་དང་བཅས་དངོས་དངུལ་གྱི་འབུལ་བ་
རྒྱ་ཆེན་ཕུལ། དགུང་ལོ་སོ་གསུམ་པ་ལྕགས་སྦྲུལ་ལོར་
（༡༨ ༨ ༡） བཀྲིན་ཅན་གྱི་བླ་མ་ངག་དབང་ཆོས་འཕེལ་དགོངས་པ་་
རྫོགས་པའི་རྗེས་སུ་དགོངས་བརྫང་རྒྱ་ཆེན་བསྒྲུབས། དེ་ནས་རང་
དགོན་དུ་འཆད་ཉན་དང་དབྱར་གནས་མཁན་པོ་མཛད་པ་དབང་་་་
ལུང་གནང་བ་སོགས་མཛད། ཆུ་རྟ་ལོར་（༡༨༨༢） གཏེར་སྟོན་
བདུད་འཇོམས་གླིང་པ་ནག་མེད་ཉེས་བཙུགས་ཀྱིས་དམག་དཔུང་་་་
དྲག་པོས་གསོད་པར་བརྩམས་པ་ན་དངུལ་རྡོ་ཚད་བདུན་ལྷག་སྦྱིན་་
• 748 •



ནས་སྐུ་སྲོག་བླུ་བར་མཛད། དགུང་ལོ་སོ་བདུན་པ་ཤིང་བྱ་ལོར་
（༡༨༨༥）འཇམ་དབྱངས་བཞད་པས་ཁོང་རྔ་སྟོད་སྒོ་མང་སྒར་པའི་
གདན་ཁྲིར་བཀོད། ཆོས་དང་ཟང་ཟིང་གཉིས་ཐད་ནས་དགོན་དེ་
ལེགས་པར་བསྐྱངས། བླ་སྤྲུལ་མང་པོ་ལ་དབང་ལུང་བཅས་ཆོས་
སྦྱིན་ཡུན་རིང་བསྩལ། དགུང་ལོ་ཞེ་གཅིག་པ་ས་གླང་ལོ་
（༡༨༨༩） བཀྲ་ཤིས་འཁྱིལ་དུ་བྱོན་ནས་འཇམ་དབྱངས་བཞད་པར་
ཕག་མོ་དམར་ཆུང་གི་དབང་སོགས་ཟབ་ཆོས་འགའ་ཞིག་ཕུལ། ལོ་
དེའི་ཕྱི་ལོར་འཇམ་བཞད་ཁོང་གི་དགོན་པ་སྨྲ་བའི་སེང་གེའི་གླིང་དུ་
ཕེབས་འཇམ་བཞད་གཟིམ་མལ་ཡང་ཁོང་གི་མལ་ཁྲིར་མཛད་ཅིང་་་་
རང་གི་དབུ་ཞྭ་ཁོང་ལ་གནང་བ་བཅས་འཇམ་དབྱངས་བཞད་པས་་་
ཐུགས་གཙིགས་ཆེན་པོ་མཛད། མེ་བྱ་ལོར་(༡༨༩༧)འཇམ་བཞད་
སྐལ་བཟང་ཐུབ་བསྟན་དབང་ཕྱུག་ལྷ་ལྡན་དུ་ཕེབས་པར་སྐྱེལ་མ་་་་་
དང་ཕེབས་བརྫང་དངུལ་སྲང་ལྔ་བཅུ་དང་དྲེའུ་བཅས་ཕུལ། ས་ཁྱི་
ལོར་ （༡༨༩༨） གུང་ཐང་རང་དགོན་དུ་གདན་དྲངས་ཏེ་འཇིགས་་
བྱེད་ཁང་ཚན་གསར་འཛུགས་དང་འདུ་ཁང་གསར་བཞེངས་སོགས་
ལ་རབ་གནས་སོགས་མཛད་ཅིང་དགོན་དེར་མཁས་གྲུབ་ནོར་བུ་་་་་
གླིང་ཞེས་བཏགས། རྗེས་སུ་ཡང་བཀྲིས་འཁྱིལ་དུ་ཐེངས་འགའ་
ཕེབས་ནས་འཇམ་དབྱངས་བཞད་པར་དབང་ལུང་མང་དུ་ཕུལ།
• 749 •



ཤིང་འབྲུག་ལོར་（༡༩༠༤) འཇམ་བཞད་དགོངས་པ་རྫོགས་པར་་
དགེ་བརྫང་དང་སྐུ་གདུང་ཞུགས་འབུལ་སོགས་མཛད། ས་བྱ་ལོར་
འཇམ་བཞད་སྤྲུལ་སྐུ་དགུང་ལོ་དྲུག་ཏུ་ཕེབས་པ་ལ་དགེ་བསྙེན་དང་
རབ་བྱུང་གི་སྡོམ་པ་འབུལ་ཕྱིར་བཀྲ་ཤིས་འཁྱིལ་དུ་བྱོན། རབ་བྱུང་
གི་སྡོམ་པ་དང་འཇིགས་བྱེད་དཔའ་གཅིག་པའི་དབང་བཅས་ཕུལ་་་
བ་དང་ཡི་གེའི་མ་ཕྱི་ཀ་ཁ་བསླབ་པའི་དབུ་བཙུགས། ཁོང་ནི་
འཇམ་བཞད་སྐུ་རབས་གཉིས་ཀྱི་བླ་མར་གྱུར་ཅིང་སྐབས་དེར་མདོ་་་
སྨད་ཕྱོག་ལ་སྙན་གྲགས་ལྡན་པའི་བླ་མ་ཞིག་ཡིན། དགུང་ལོ་དོན་
བདུན་དུ་ཕེབས་པ་ཤིང་གླང་ལོར་（༡༩༢༥） འཇམ་བཞད་མཆོག་་
སྤྲུལ་རང་དགོན་དུ་གདན་དྲངས་ཏེ་དབང་རྗེས་གནང་འགའ་དང་་་་
དངུལ་དངོས་སྤོམ་མཐོ་བ་ཕུལ་ཞིང་ཞབས་པད་ཡུན་དུ་བརྟན་པའི་་
བརྟན་བཞུག་ནན་ཏན་ཞུས། དགུང་ལོ་བརྒྱད་ཅུ་གྱ་དྲུག་ཏུ་ཕེབས་
པ་ཤིང་ཁྱི་ （༡༩༣༤）ལོར་འཇམ་བཞད་སྤྲུལ་སྐུ་དབུས་ནས་མར་
བྱོན་པ་བསུ་བའི་ཆེད་དུ་དངུལ་རྭའི་བར་ཕེབས་ནས་འཚམས་འདྲི་
ཞུས། དགུང་ལོ་དགུ་བཅུ་གོ་དྲུག་ཏུ་ཕེབས་པ་རབ་བྱུང་བཅུ་དྲུག་
པའི་ཤིང་སྤྲེལ་ལོའི་（༡༩༤༤) ཟླ་བ་དང་པོའི་ཚེས་གཉིས་ལ་་་་་
དགོངས་པ་རྫོགས་སོ།།
གསུང་འབུམ་སྨྲ་བའི་སེང་གེའི་གླིང་གི་པར་པོད་གཉིས་་་་་
བཞུགས་སོ།།
• 750 •



ཀིརྟི་བློ་བཟང་འཕྲིན་ལས་ཀྱི་རྣམ་
ཐར་མདོར་བསྡུས།
སྟག་ཚང་ལྷ་མོ་དགོན་པའི་སྤྲུལ་སྐུ་བློ་བཟང་འཕྲིན་ལས་
ནི་ཡབ་སྔགས་འཆང་བདེ་ཆེན་དང་། ཡུམ་ཇོ་མོ་ཐར་གཉིས་ལས།
མཚོ་སྔོན་ལྷོ་རྒྱུད་རྩེ་གཞུང་གི་ས་ཆའི་བྱེ་བྲག་དང་པོའི་མདོ་ཞེས་་་་་
པའི་ཡུལ་དུ་རབ་བྱུང་བཅུ་བཞི་པའི་ས་མོ་བྱའི་ལོ་（༡༨༤༩）ལ་་་
འཁྲུངས། སྐུ་བལྟམས་ནས་ཡུན་མི་རིང་བར་ཡབ་བདེ་ཆེན་ནས་
འཕྲིན་ལས་རྡོ་རྗེ་ཞེས་པའི་མཚན་གསོལ། དགུང་གྲངས་ལྔ་པར་
ཕེབས་སྐབས། འཇམ་བཞད་སྐུ་ཕྲེང་གསུམ་པ་འཇིགས་མེད་རྒྱ་མཚོ་
མཆོག་ནས། རོང་པོ་ཆོས་རྗེའི་སྐུ་སྐྱེ་རུ་ངོས་འཛིན་མཛད། བློ་
བཟང་འཕྲིན་ལས་བསྟན་པ་རྒྱ་མཚོ་ཞེས་པའི་མཚན་བསྩལ། དགུང་
ལོ་དྲུག་པ་ནས་ཨ་ལགས་བསྟན་པ་ཡོངས་འཛིན་དུ་བསྟེན། འབྲི་
ཀློག་སོགས་སློབ་འགོ་ཚུགས། བླ་བྲང་བཀྲ་ཤིས་འཁྱིལ་གྱི་འདུ་ཁང་
ཆེན་མོར་ཁྲི་སྟོན་མཛད། དགེ་བཤེས་ཐུབ་བསྟན་མཐའ་ཡས་ལ་
མདོ་སྔགས་ཀྱི་གཞུང་མང་པོ་གསན་པ་དང་། རྗེ་དཀོན་མཆོག་སྨོན་
• 751 •



ལམ་བཟང་པོའི་མདུན་ནས་རབ་ཏུ་བྱུང་། དགུང་ལོ་བརྒྱད་པར་
དཀོན་མཆོག་སྨོན་ལམ་མདུན་དགེ་ཚུལ་གྱི་སྡོམ་པ་བཞེས། དགུང་
ལོ་བཅུ་གཅིག་པ་ནས་ཉེར་བཞིའི་བར་ཡོངས་འཛིན་དང་མཚན་་་་་
ཞབས་པ་དགེ་བཤེས་ཆེན་པོ་རྣམས་ཀྱི་མདུན་ནས་གཞུང་པོད་ལྔ་ལ་
སྦྱངས་པ་མཐར་ཕྱིན་མཛད། དགུང་ལོ་ཉེར་བཞི་པར་རང་གི་
གདན་སར་རྗེ་བཙུན་ངག་དབང་ཆོས་འཕེལ་མདུན་བསྙེན་རྫོགས་ཀྱི་
སྡོམ་པ་བཞེས། རབ་བྱུང་བཅོ་ལྔ་པའི་ཆུ་མོ་བྱའི་ལོར་སི་ཁྲོན་རྔ་
པའི་ཡུལ་དུ་དགོན་གསར་ཕལ་ཆེར་བཏབ་གྲུབ་ཅིང་དགོན་དེའི་་་་
གདན་སར་བཞུགས་ནས། བཤད་གྲྭ་དང་སྒྲུབ་གྲྭ་བཙུགས་ཏེ་བསྟན་
པ་རྒྱ་ཆེར་སྤེལ། དགུང་ལོ་ང་དྲུག་ཏུ་ཕེབས་པ་རབ་བྱུང་བཅོ་ལྔ་
པའི་ཤིང་མོ་སྦྲུལ་གྱི་ལོ་(༡༩༠༥)ལ་རང་དགོན་དུ་སྐུ་གཤེགས་སོ།།
ཁོང་ནི་དབུས་གཙང་དུ་ཕེབས་མ་མྱོང་ཡང་། མདོ་སྨད་ཀྱི་
དགོན་སྡེ་ཕལ་མོ་ཆེ་དང་། སོག་ཡུལ་གྱི་དགོན་སྡེ་འགར་ཞབས་ཀྱིས་
བཅགས་ཏེ། སྐུ་ཚེ་ཧྲིལ་པོར་རྟེན་གསར་བཞེངས་དང་འཆད་ཉན་
གྱིས་དུས་འདའ་བར་མཛད་ཅིང་། གཞུང་ལུགས་རྒྱ་མཚོར་འབད་
པ་ལྷུར་ལེན་མཛད་དེ་མཁས་པར་གྱུར། གསུང་རྩོམ་ཡང་མི་རིགས་
དཔེ་མཛོད་ཁང་དུ་ཀ་ནས་ནའི་བར་པོད་ཆེན་བཅུ་གཉིས་ཙམ་་་་
མཆིས་སོ།།
• 752 •



ཞྭ་དམར་དགེ་འདུན་བསྟན་འཛིན་རྒྱ་མཚོའི་
རྣམ་ཐར་མདོར་བསྡུས། །
ཞྭ་དམར་དགེ་འདུན་བསྟན་འཛིན་རྒྱ་མཚོ་ནི་མཚོ་སྔོན་་་་
ཞིང་ཆེན་གྱི་སའི་བྱེ་བྲག་མདའ་བཞི་རུ་སྡེའམ་དཀར་ཐང་མར་ཁུའི་
མཚོ་མོ་ཞེས་པའི་ཡུལ་དུ་ཡབ་བན་སྨུག་དང་ཡུམ་མ་ཅིག་གཉིས་ཀྱི་ས་
སྲས་སུ་རབ་བྱུང་བཅུ་བཞི་པའི་ཆུ་བྱི་ལོར་（༡༨༥༢）འཁྲུངས།
དགུང་ལོ་བརྒྱད་པའི་དུས་སུ་མཁན་ཆེན་དགེ་འདུན་རྒྱ་མཚོའི་་་་
མདུན་ནས་རབ་ཏུ་བྱུང་། གསང་སྔགས་སྐོར་གྱི་དབང་འགའ་ཞིག་
ཞུས། དགུང་ལོ་བཅུ་གཅིག་པར་ལ་མོ་བདེ་ཆེན་ཆོས་གླིང་དགོན་དུ་
ཆོས་གྲྭར་ཞུགས། དགུང་ལོ་བཅུ་བཞི་ནས་བཟུང་ཨ་ཁུ་ཤེས་རབ་རྒྱ་
མཚོ་དང་ཚུལ་ཁྲིམས་དཔལ་ལྡན་སོགས་ཀྱི་སྤྱན་སྔར་རིག་པའི་་་་་
གནས་རྣམས་ལ་སྦྱོང་བའི་སྒོ་ཐོག་མར་ཕྱེ། ལོ་བཅོ་ལྔའི་སྟོན་དུས་སུ་
ཨ་རོལ་བློ་བཟང་ལུང་རིགས་རྒྱ་མཚོ་མཇལ་ཞིང་དམ་ཆོས་མང་པོ་་་་
ཞུས་ནས་ལོ་གསུམ་བཞི་ཙམ་ལ་སློབ་དཔོན་དུ་བསྟེན། །
དགུང་གྲངས་བཅུ་དགུ་པར་བླ་བྲང་བཀྲ་ཤིས་འཁྱིལ་དུ་་་་
• 753，



-
.
བྱོན་ནས་ཨ་ཁུ་ཤེས་རབ་རྒྱ་མཚོས་གཙོས་ངག་དབང་ཐུབ་བསྟན་རྒྱ་
མཚོ་ཐུའུ་བཀྭན་ཡོངས་འཛིན་བསྟན་པ་རྒྱ་མཚོ་སོགས་ཀྱི་མདུན་་་་་
ནས་མདོ་སྔགས་ཀྱི་ཟབ་ཆོས་མཐའ་ཡས་པ་གསན། དེ་དུས་ནས་
བཟུང་རྩ་བའི་བླ་མ་ལུང་རིགས་རྒྱ་མཚོའི་ཞལ་བཀོད་ལྟར་རི་ཁྲོད་་་་
པའི་ཚུལ་བཟུང་ནས་འཇིག་རྟེན་ཕལ་བའི་བྱ་བཞག་རིང་དུ་དོར། །
རིག་གནས་མཁས་པ་ཚངས་སྲས་དགྱེས་པའི་བློ་ལྡན་དང་འཇམ་་་་་
དབྱངས་ཚུལ་ཁྲིམས་རྒྱ་མཚོ་བཅས་ལ་སྒྲ་དང་སྙན་ངག་སྡེབས་སྦྱོར་་
བཅས་ཐུན་མོང་རིག་པའི་གནས་ཀུན་ལེགས་པར་སྦྱངས། རི་ཁྲོད་
པ་དཀྱུས་མའི་ཚུལ་གྱིས་བཞུགས་ཤིང་སྐབས་དེར་ལྟོ་གོས་འགྲིག་་་་་
ཙམ་ལས་མེད་མོད། ཕྱིས་སུ་འབུལ་ནོར་རྒྱ་ཆེན་བྱུང་བར་བརྟེན་རི་
ཁྲོད་པ་རྣམས་ལ་འགྱེད་དང་མང་ཇ་སོགས་རྒྱ་ཆེན་ཕུལ་བར་མ་
ཟད། སྒོ་དམར་དགོན་གྱི་འདུ་ཁང་དུ་ཐུབ་པའི་སྐུ་བརྙན་མཐོ་ཚད་
མ་ཆིག་སྟོང་ལ་གསེར་ཕུལ་ནས་སྦྱོར་འཇགས་མཛད་པ་སོགས་རྣམ་་
དཀར་གྱི་ཕྱག་ལས་རྒྱ་ཆེན་མཛད། དགུང་ལོ་སོ་ལྔར་ཕེབས་པ་ན་རྩ་
བའི་བླ་མ་སྨོན་ལམ་བཟང་པོ་ཞིང་གཞན་དུ་གཤེགས་པའི་དགོངས་་
རྫོགས་ལེགས་པར་བསྒྲུབས། བླ་མས་སྔར་ནས་ཞལ་བཀོད་གནང་བ་
དང་དུ་བླངས་ཏེ་དགུང་ལོ་སོ་དྲུག་ནས་བྱ་ཁྱུང་དགོན་པ་དང་ཉེ་་་༌་་
བའི་རི་ཁྲོད་རྣམས་སུ་བཞུགས་ཏེ་དགེ་སྦྱོར་ལ་འབད། དེར་རི་ཁྲོད་
པ་རྣམས་དང་མཉམ་དུ་བྱ་ཁྱུང་གསེར་གདུང་ཆེན་མོའི་མདུན་དུ་་་་
• 754 •



མཆོད་མེ་ཁྲི་ལྔ་ལྷག་ཕུལ་བ་སོགས་རྣམ་དཀར་གྱི་དགེ་ཚོགས་་་་་
བསྒྲུབས། དེ་ནས་བཟུང་རྨ་ཆུའི་ཉི་སྲིབ་དང་སྒོ་མེ་སྟོད་སྨད་ཀྱི་རི་
ཁྲོད་པ་རྣམས་ལྷན་ཅིག་ཚོགས་ནས་མཆོད་འབུལ་རྒྱ་ཆེན་བྱེད་པའི་ས་
སྲོལ་བཙུགས། རི་ཁྲོད་པ་ཀུན་གྱིས་བླ་མར་བཀུར་ཞིང་དེ་དག་ལ་
ཟབ་ཆོས་མང་པོ་བསྩལ། རི་ཁྲོད་པ་སུམ་བརྒྱ་ལྷག་ཏུ་འཕེལ་བར་མ་
ཟད། ཉེ་འཁོར་གྱི་གྲྭ་མང་ཚང་མའང་སློབ་མར་འདུས། དེ་དག་ལ་
གཞུང་པོད་ལྔའི་འཆད་ཉན་མཛད་ཅིང་། དུས་ཚིགས་སོ་སོའི་དུས་
མཆོད་ཀྱི་རྟེན་རྩ་བཞག བྱ་ཁྱུང་དགོན་པར་ཚོགས་ཆེན་དུ་མང་
འགྱེད་དང་མཆོད་ཐེབས་ཀྱི་རྩ་བ་རྒྱ་ཕིབས་ལ་གསེར་ཚོས་ཀྱི་ཞབས་
འདེབས་སོགས་དངོས་དངུལ་རྒྱ་ཆེན་ཕུལ། རང་དགོན་བདེ་ཆེན་
ཆོས་གླིང་དུ་མཆོད་རྫས་དང་མཆོད་ཆ་རྟེན་རྩ་སོགས་དངུལ་གྲངས་་
བདུན་སྟོང་ལྷག་གི་ཡོན་ཕུལ། ཆུ་སྦྲུལ་ལོར་སྐུ་འབུམ་དུ་ཕྱག་བཏེག་
གྲྭ་མང་ལ་སྔ་ཕྱིར་འགྱེད་ཐེངས་བརྒྱད་ཙམ་བཏང་། མེ་བྱ་ལོར་རྔ་
བའི་སངས་རྒྱས་སྟོང་སྐུར་གསེར་ཚོས་ཕུལ་བ་དང་མི་ཉག་མཆོད་་་་
རྟེན་དཀར་པོ་སོགས་ལ་ཉམས་གསོ་མཛད། མདོ་སྨད་ཀྱི་དགོན་
ཁག་ཀུན་ཏུ་ཕེབས་ཏེ་མང་འགྱེད་བཏང་བ་སོགས་དགེ་བའི་ལས་རྒྱ་
ཆེན་བསྒྲུབས། བླ་མའི་དྲིན་གཟོ་བའི་ཕྱིར་མེ་ཕག་ལོ་ནས་ལོ་ཉེར་
ལྔའི་རིང་མཆོད་མེ་ཁྲི་ཕྲག་ལྔ་རེ་ལོ་ལྟར་ཆག་མེད་དུ་ཕུལ། མེ་རྟ་
ལོར་ལྡེ་ཚ་དགོན་ བཀྲ་ཤིས་ཆོས་གླིང་ གསར་བཞེངས་ཀྱི་དབུ་་་་་
• 755 •



བཙུགས། ལོ་བཞིར་ཡོངས་སུ་གྲུབ། འདུ་ཁང་དང་གསེར་ཁང་ལི་
མའི་ལྷ་ཁང་སོགས་གཙུག་ལག་ཁང་རྒྱ་ཕུབས་བཅས་དང་ཐུབ་པ་་་་
གཙོ་འཁོར་ཆེ་ལེགས་དང་ཐུབ་སྐུ་ཁྲུ་ཚད་མ་སྟོང་ཕྲག སྒྲོལ་མའི་
སྐུ་བརྙན་སོགས་གསེར་ཟངས་ལས་བསྒྲུབས་པ་དང་། ཆོས་ཆ་
མཆོད་རྫས་བཅས་ཕུན་སུམ་ཚོགས་པ་བསྒྲུབས། དགོན་དེར་ཕྱིས་སུ་
ཚོགས་པ་ལྔ་བརྒྱ་ཙམ་འདུས། ཁོང་གིས་སྐུ་འབུམ་དགོན་དུ་ཏཱ་ལའི་
བླ་མ་བཅུ་གསུམ་པ་ཐུབ་བསྟན་རྒྱ་མཚོའི་ཡོངས་འཛིན་མཛད་མྱོང་
བར་བརྟེན་སྙན་གྲགས་ཆེན་པོར་གྱུར། གསུང་འབུམ་པོད་གསུམ་
བཞུགས་སོ།།
རབ་བྱུང་བཅོ་ལྔ་པའི་ཆུ་ཕོ་བྱི་བའི་ལོ་(༡༩ ༡༢）དགུང་ལོ་
རེ་གཅིག་པར་ཁོང་གི་རྩ་བའི་བླ་མ་སྨོན་ལམ་བཟང་པོའི་བསྒྲུབ་་་
གནས་རི་བོ་བཀྲ་ཤིས་རྩེར་སྐུ་གཤེགས། གདུང་རུས་དངུལ་གྱི་
མཆོད་རྟེན་དུ་དྲངས་ནས་བཀྲ་ཤིས་ཆོས་གླིང་དགོན་དུ་བཞུགས་སུ་་
གསོལ་བ་ཡིན་ནོ།།
• 756 •



པཎ་ཆེན་བསྟན་པའི་དབང་ཕྱུག་གི་
རྣམ་ཐར་མདོར་བསྡུས།
པཎ་ཆེན་བརྒྱད་པ་བསྟན་པའི་དབང་ཕྱུག་ནི། གཙང་
ཐོབ་རྒྱལ་ཞེས་པའི་ནང་ཚན་བྲུལ་ཚང་ཞེས་པར་ཡབ་བསྟན་འཛིན་་
དབང་རྒྱལ་དང་། ཡུམ་བཀྲ་ཤིས་ལྷ་མོ་གཉིས་ཀྱི་སྲས་སུ་རབ་བྱུང་
བཅུ་བཞི་པའི་ཤིང་ཡོས་（༡༨༥༥）ལོར་སྐུ་བལྟམས། པཎ་ཆེན་སྐུ་
གོང་མའི་ཡང་སྲིད་ཡིན་ལུགས་བླ་ལྷ་ཁག་གི་ལུང་རྟགས་དང་།
གསེར་བུམ་མཚན་བྱང་བརྟག་བསྒྲིལ་ནས་ཐོན་པ་སོགས་རྩེ་མཐུན་་་་
བྱུང་སྟེ། ངོས་འཛིན་ཐོག་སྲིད་སྐྱོང་རྭ་སྒྲེང་ཧོ་ཐོག་ཐུ་ནས་དབུ་སྐྲ་
གཙུག་ཕུད་བཞེས་ཤིང་། མཚན་བློ་བཟང་དཔལ་ལྡན་ཆོས་ཀྱི་
གྲགས་པ་བསྟན་པའི་དབང་ཕྱུག་དཔལ་བཟང་པོ་ཞེས་གསོལ། མེ་
སྦྲུལ་ལོར་དབུས་ལྗོངས་ལྷ་ལྡན་ནས་སྤྱན་དྲངས། བཀྲ་ཤིས་ལྷུན་
པོའི་ཀུན་སྐྱོབ་གླིང་ཕོ་བྲང་དུ་ཞབས་སོར་འཁོད། ལྕགས་སྤྲེལ་ལོར་
དབུ་སྐྱེས་ལོ་མ་རིང་དུ་དོར་བ་དང་ཆབས་ཅིག་རབ་བྱུང་གི་་་་་་
བཟའ་འབུལ་བཞེས་ཐོག་སྲིད་སྐྱོང་རྭ་སྒྲེང་རིན་པོ་ཆེས་གཙོས་རྒྱ་་་་
• 757 •



བོད་ཀྱི་ཆིབས་བསུ་ཉིས་སྟོང་ཙམ་དང་བཅས་ཀུན་སྐྱོབ་གླིང་ཕོ་བྲང་
ནས། གདན་ས་ཆེན་པོ་བཀྲ་ཤིས་ལྷུན་པོའི་ཕོ་བྲང་རྒྱལ་མཚན་
མཐོན་པོའི་ཁྲི་ལ་མངའ་གསོལ། མི་རིང་བར་བཀྲ་ཤིས་ལྷུན་པོའི་
གཙུག་ལག་ཁང་གི་རྟེན་གཙོ་ཐུབ་དབང་གི་སྤྱན་སྔར་རྭ་སྒྲེང་ཧོ་ཐོག་
ཐུ་ངག་དབང་ཡེ་ཤེས་ཚུལ་ཁྲིམས་རྒྱལ་མཚན་གྱིས་མཁན་པོ་དང་།
ཡོངས་འཛིན་བསྟན་པ་རྒྱལ་མཚན་གྱིས་སློབ་དཔོན། བདེ་ཆེན་སྤྲུལ་
སྐུ་བློ་བཟང་ཚུལ་ཁྲིམས་ཀྱིས་དུས་གོ་བ་སོགས་མཛད་པའི་དྲུང་ནས་
དགེ་ཚུལ་གྱི་སྡོམ་པ་བཞེས། དེ་སྐབས་སྐུ་ན་ཕྲ་རུང༌། བག་མེད་
གཡེང་བའི་རིགས་གཏན་ནས་མི་མཛད་ཅིང་གཞན་བསྐུལ་ལ་ཆེར་་་
མ་ལྟོས་པར། རང་སྟོབས་ཁོ་ནས་ཉིན་རེ་བཞིན་སྔ་དྲོའི་ཐོ་རེངས་
ཙམ་ལ་བཞེངས་ཏེ་ཆོས་སྤྱོད་ཁག་ལྗགས་འཛིན་ལ་ཐུགས་བརྩོན་ཆེ་་
ཞིང་། བསྡུས་ཚན་ཉེར་གཅིག་གི་གྲས། ཁ་དོག་དཀར་དམར་
སོགས་བསྡུས་ཚན་ལོ་འདིའི་ནང་དུ་ལྗགས་འཛིན་གྲུབ། ཡོངས་
འཛིན་རིན་པོ་ཆེའི་ཞབས་དྲུང་དུ་བསྡུས་གྲྭའི་རྟགས་གསལ་་་་་
ཐུགས་སྦྱོང་མཛད་པས་དཀའ་བ་མེད་པར་ཐུགས་སུ་ཆུད། ལྕགས་
བྱ་ལོར་སྔ་སོར་ངམ་རིམ་ཆོས་སྡེར་དབྱར་དགུན་ཆོས་ཐོག་གི་སྐབས་
སུ་ས་ལུགས་ཀྱི་གྲྭ་ཚང་བཅོ་ལྔ་དང་། དགེ་ལུགས་ཀྱི་གྲྭ་ཚང་བཅུ་
བཅས་ཀྱི་དགེ་འདུན་སུམ་སྟོང་བརྒྱད་བརྒྱ་ཙམ་འདུ་བ་སོགས་དར་་་
རྒྱས་ཤིན་དུ་ཆེ་བ་ཞིག་བྱུང་ཡོད་ནའང་། བར་སྐབས་དུས་དབང་གི་
• 758 •



རྐྱེན་པས་ཆོས་སྡེ་དེར་གཞིས་བཞུགས་དགེ་འདུན་རྩ་སྟོང་དང་།
ཆོས་ཐོག་སྐབས་ཀྱི་གཏོང་སྒོ་རྣམས་ཀྱང་ཉམས་ཆག་ཏུ་སོང་སྟེ་སྣེ་་་
སེལ་ཙམ་ལས་མེད་པ་དང་བཅས་རྗེ་ཉིད་ཀྱི་སྐུ་དུས་སུ་ཆོས་སྡེ་་་་
འདིའི་བྱམས་ཁང་སྟེང་ཤོད་དང་། བླ་བྲང་། ཆོས་ར། ་ གྲྭ་ཤག་
སོགས་རྒྱ་ཆེ་གསར་བསྐྲུན་ཐོག་དགེ་འདུན་གསར་བུ་བ་བརྒྱ་དང་་་་
བཞི་བཅུ་ཞེ་བརྒྱད་གསར་དུ་འཛུགས་པར་མ་ཟད། རྒྱུན་དུ་ཇ་ཚུལ་
གསུམ་རེ་དང་། ཟླ་རེ་ཕོགས་འབྲུ་ཁལ་གསུམ་རེའི་མཐུན་རྐྱེན་
སོགས་སྦྱོར་འཇགས་མཛད། མེ་ཡོས་ལོ་ནས་བསྟན་བཅོས་ཚད་མ་
རྣམ་འགྲེལ་གྱི་དགོངས་འགྲེལ་མཐའ་དཔྱོད་རྟ་ནག་དགེ་འདུན་བློ་་་
བཟང་གི་ཡིག་ཆའི་སྟེང་ནས་གསན་ཏེ་མཚན་ཉིད་ཀྱི་གཞུང་ལུགས་་
ཁག་གོ་རིམ་ལྡན་པའི་གསན་སྦྱོང་ལེགས་པར་མཛད་པ་མ་ཟད། བླ་
སྨན་གདུང་ནང་པ་ནས་མན་ངག་ལྷན་ཐབས་དང་། དར་མོ་བཀའ་
རྒྱ་མའི་ལྗགས་ལུང་སོགས་གསན་བཞེས་མཛད་ནས། གསོ་བ་རིག་
པའི་ཕྱག་ལེན་ཡང་ཉམས་སུ་བཞེས་ཏེ་རླུང་མཁྲིས་བད་ཀན་སོགས་་
ཀྱིས་མནར་བའི་འགྲོ་བ་མཆོག་དམན་དང་། འབྱོར་དབུལ་ལ་མ་
ལྟོས་པར་ཐམས་ཅད་ཀྱི་རེ་བ་བསྐངས་པར་མཛད། ཆུ་སྤྲེལ་ལོ་ལ།
འཆར་ཅན་དགུང་གསར་བཞེས་སྤྲོའི་ལས་གྲྭ་ཚུགས་སྐབས་བཞེས་སྤྲོ་
ཁང་ལ་མེ་སྐྱོན་བྱུང་། རྗེ་ཉིད་བཅད་རྒྱ་དམ་སྒང་དུ་སོང་ཡང་
བཞུགས་ཡུལ་ཕོ་བྲང་ལ་མེ་སྐྱོན་བྱུང་དོགས་ཀྱིས་བཅད་རྒྱ་གྲོལ་་་་་་
• 759 •



དགོས་པར་ཞུས་ལན་དུ “མཚམས་བཅད་སྐབས། སྟེང་ནས་རི་
བསྙིལ་བ་དང་། འོག་ནས་མཚོ་རྡོལ་ཀྱིན་ཡོད་ནའང་མཚམས་ལ་
ཧར་འདོན་བྱེད་པ་གཏན་ནས་མི་རུང” ཞེས་ཐུགས་སྟོབས་ཀྱི་གོ་ཆ་
སྲ་ཞིང་བརྟན་པས་བཞུགས། ཤིང་ཕག་ལོར། རྒྱལ་བ་འཕྲིན་ལས་
རྒྱ་མཚོ་མཆོག་ཞི་བར་གཤེགས་པས། དགོངས་རྫོགས་མཆོད་སྤྲིན་རྒྱ་
ཆེ་སྤྲོས་ནས། ཡང་སྲིད་མཆོག་སྤྲུལ་རིན་པོ་ཆེ་མྱུར་དུ་འབྱོན་པའི་
གསོལ་འདེབས་མཛད། ས་སྐྱ་འཁོན་རིགས་འདུལ་བ་འཛིན་པ་ཆེན་
པོ་མི་ཏྲི་མངྒ་ལ་དྷརྨ་དཔལ་བཟང་པོས་མཁན་པོ་མཛད་དེ་དྭངས་་་་
པའི་དགེ་འདུན་བཅུ་ཚོགས་ཀྱི་དབུས་སུ་བསྙེན་རྫོགས་དགེ་སློང་གི་་
སྡོམ་པ་བཞེས། ས་སྟག་ལོར། བཀྲ་ཤིས་ལྷུན་པོ་ནས། དབུས་
ལྗོངས་ལྷ་ལྡན་དུ་ཆིབས་བསྒྱུར་མཛད་དེ། རྒྱལ་བའི་མཆོག་སྤྲུལ་
རིན་པོ་ཆེའི་དབུ་སྐྱེས་ལན་བུའི་མཛེས་པ་རིང་དུ་དོར་བ་དང་ཆབས་
ཅིག་མཚན་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་བྲལ་་་
དབང་ཕྱུག་ཕྱོགས་ལས་རྣམ་པར་རྒྱལ་བའི་སྡེ་ཞེས་གསོལ། དེ་ནས་
གདན་ས་སེ་འབྲས་དགའ་གསུམ་དང་རྭ་སྒྲེང་དགེ་འཕེལ་གླིང་་་་་་
བཅས་པར་གནས་གཟིགས་སུ་ཞབས་བཅགས་ཏེ་དགོན་སྡེ་སོ་སོར་་་་
མཆོད་སྤྲིན་དང་། དགེ་འདུན་འདུས་ཚོགས་ལ་བསྙེན་བཀུར་མང་
འགྱེད། སྐྱེ་བོ་སེར་སྐྱ་མང་པོར་དམ་པའི་ཆོས་ཀྱི་ཁྲིད་ལུང་སོགས་
གཟབ་ཅིང་རྒྱས་པ་བསྩལ་ཏེ་སླར་བཀྲ་ཤིས་ལྷུན་པོའི་གདན་སར་་་་་
• 760 •



ཆིབས་བསྒྱུར་མཛད། ཡོངས་འཛིན་བསྟན་པ་རྒྱལ་མཚན་དང་། རྗེ་
བཙུན་ཡེ་ཤེས་ཆོས་འཕེལ། ཕུར་ལྕོག་ཡོངས་འཛིན་བྱམས་པའི་
མཚན་ཅན་སོགས་མཚན་ཉིད་ལྡན་པའི་བླ་མ་དུ་མའི་ཞབས་ཀྱི་་་་་
པདྨོར་གུས་པས་བསྟེན། རིག་པའི་སྒོ་འབྱེད་བསྡུས་གྲྭ་དང་། རྣམ་
འགྲེལ། དབུ་ཕར། འདུལ་མཛོད་སོགས་གཞུང་ལུགས་ཆེ་ཕྲར་
གསན་སྦྱོང་མཛད། མཁས་པའི་ཡོན་ཏན་འཆད་རྩོད་རྩོམ་གསུམ་
དང་། བཙུན་པའི་ཡོན་ཏན་སྡོམ་གསུམ་ལ་ཉེས་ལྟུང་གི་དྲི་མས་མ་
གོས་ཤིང་། གསུང་གི་བདུད་རྩིའི་བགོ་སྐལ་ཆེ་ཕྲ་ལོངས་སྤྱད་པའི་
ཞལ་སློབ་ནི་རྒྱལ་བ་ཐུབ་བསྟན་རྒྱ་མཚོ། ལྕང་སྐྱ་རིན་པོ་ཆེ། ཆབ་
མདོ་འཕགས་པ་ལྷ། འཇམ་དབྱངས་བཞད་པ། བཞད་དངུལ་ཆུ་བླ་
མ་རིན་པོ་ཆེ་དབྱངས་ཅན་གྲུབ་པའི་རྡོ་རྗེ། རྡོ་རྗེ་འཛིན་པ་བློ་
བཟང་ཚུལ་ཁྲིམས། ལུང་རིགས་སྨྲ་བ་བློ་བཟང་བསྟན་འཛིན།
དཀྱིལ་ཟུར་བློ་བཟང་སྦྱིན་པ་སོགས་དགེ་བའི་བཤེས་གཉེན་ཇི་སྙེད་་
ཅིག་མཆིས་སོ། །རབ་བྱུང་བཅོ་ལྔའི་ཆུ་རྟ་（༡༨༨༢）ལོར་དགུང་
གྲངས་ཉེར་བརྒྱད་ཕེབས་སྐབས་སྐུ་ཡི་བཀོད་པ་ཆོས་དབྱིངས་སུ་་་་
བསྡུས་སོ།།
གསུང་ཆོས་ནི། བསྟོད་ཚོགས་ཀྱི་སྐོར་དང༌། སྙན་ངག་
དཔེར་བརྗོད། བཅའ་ཡིག་སོགས་ཀ་ནས་ག་པའི་བར་པོད་གསུམ་
བཞུགས་སོ།།
• 761 •



འཇམ་བཞད་བསྐལ་བཟང་ཐུབ་བསྟན་དབང་ཕྱུག་
གི་རྣམ་ཐར་མདོར་བསྡུས།
བསྐལ་བཟང་ཐུབ་བསྟན་དབང་ཕྱུག་ནི། རབ་བྱུང་བཅུ་
བཞི་པའི་མེ་ཕོ་འབྲུག་གི་ལོ་ (༡༨༥༦） ཟླ་བ་དང་པོའི་ཚེས་ཉེར་ལྔ་
ཉིན། ཡབ་བདེ་ལེགས་འབྱུང་གནས་དང་ཡུམ་ཆོས་མཚོ་གཉིས་ཀྱི་
སྲས་སུ། འབྲི་ཆུའི་རྒྱུད་གནས་ཆེན་བཀྲ་ཤིས་ལྷ་རྩེའི་ཉེ་འགྲམ་བཀྲ་
ཤིས་ལྷ་ལུང་ཞེས་པར་འཁྲུངས། དགུང་ལོ་ལྔ་པར་བླ་བྲང་བཀྲ་ཤིས་
འཁྱིལ་གྱི་གདན་ཁྲིར་བཀོད། རྡོ་སྦིས་ལྷ་རམས་པ་བསྟན་འཛིན་རྒྱ་
མཚོ་ཡོངས་འཛིན་དུ་བསྐོས། ཤེས་རབ་བརྒྱ་མཚོའི་དྲུང་དུ་རབ་
བྱུང་དང་དགེ་ཚུལ་གྱི་སྡོམ་པ་བཞེས། མཚན་བསྐལ་བཟང་ཐུབ་
བསྟན་དབང་ཕྱུག་ཅེས་གནང་། དགུང་ལོ་ཉི་ཤུ་པར་དབུས་སུ་
ཕེབས། འབྲས་སྤུངས་སྒོ་མང་གྲྭ་ཚང་དུ་ཞུགས། བློ་བཟང་རྣམ་
རྒྱལ་དགེ་རྒན་དུ་བསྟེན། ལོ་བཞིར་གསན་སྦྱང་གནང་རྗེས་མདོ་
སྨད་དུ་ཕྱིར་ལོག དགུང་ལོ་ཞེ་གསུམ་པར་རྒྱ་ནག་རི་བོ་རྩེ་ལྔར་
གནས་བསྐོར་རྗེས་པེ་ཅིན་དུ་གོང་མར་མཇལ་ཁ་ཞུས། དེ་ནས་སོག་
• 762 •



ཡུལ་དུ་ཕེབས། ལོ་གཅིག་ཙམ་འགོར་རྗེས་དགུང་ལོ་ཞེ་བཞི་པར་བླ་
བྲང་དུ་ཕྱིར་ཕེབས། དགུང་ལོ་ཞེ་ལྔ་པར་གོང་མ་བཀྭང་བཤུས་ནས་
ཆེས་ཆེར་སྐྱོབས་མཛད་ས་མ་ཏི་པཀྴི་ཞེས་པའི་བཀའ་ཐམ་གསེར་་་་་
ཡིག་པ་འབྱོར། དགུང་ལོ་ཞེ་བདུན་པར་ཁམས་ལི་ཐང་དང་སྡེ་
དགེ །དཀར་མཛེས། ཆབ་མདོ་སོགས་སུ་ཕེབས་ཏེ་དགུང་ལོ་ལྔ་
བཅུ་པར་བླ་བྲང་དུ་ཕྱིར་ཕེབས། དགུང་ལོ་ང་བཞི་པར་སླར་ཡང་
དབུས་སུ་ཕེབས། ཕྱིར་ཕེབས་ལམ་ལི་ཐང་བཅས་བརྒྱུད་དེ་རང་
དགོན་དུ་འབྱོར་ཞིང་ལོ་གཉིས་ཙམ་འགོར། དགུང་ལོ་དྲུག་ཅུ་རེ་
གཅིག་པ་རབ་བྱུང་བཅོ་ལྔ་པའི་མེ་ཕོ་འབྲུག་གི་ལོ་(༡༩ ༡༦)ལ་རང་
དགོན་དུ་སྐུ་གཤེགས་སོ།།
གསུང་ཆོས་ནི་ཀ་ཁ་ང་བཅས་པོ་ཏི་གསུམ་བཞུགས་སོ།།
ཆེ་ཤོས་བློ་བཟང་བྱང་ཆུབ་བསྟན་པའི་སྒྲོན་
མེའི་རྣམ་ཐར་མདོར་བསྡུས།
སྐུ་འབུམ་ཁྲི་ཆེན་དོན་གཅིག་པ་ཆེ་ཤོས་བློ་བཟང་བྱང་་་་་
ཆུབ་བསྟན་པའི་སྒྲོན་མེ་ནི། མདོ་སྨད་ཙོང་ཁའི་ཡུལ་དུ་ཡབ་སྔགས་
• 763 •



འཆང་དབང་རྒྱལ་དང་། ཡུམ་ཀ་ཏོ་གཉིས་ཀྱི་སྲས་སུ། རབ་བྱུང་
བཅུ་བཞི་པའི་ལྕགས་མོ་བྱ་ལོའི་ ( ༡༨༦༡) ཟླ་བ་དྲུག་པའི་ཚེས་་་་་
བཞིའི་སྔ་དྲོར་འཁྲུངས། ཡབ་ཀྱིས་རིན་ཆེན་དོན་གྲུབ་ཅེས་པའི་
མཚན་གསོལ། དགུང་ལོ་གསུམ་བཞེས་པ་ཆུ་ཕག་ལོའི་ཟླ་དང་པོའི་
ཚེས་ལྔ་ལ། དབོན་ཆུང་ཆོས་རྗེ་འཇམ་དབྱངས་ཆོས་འཕེལ་དང་། །
ཐར་ཤུལ་རིན་པོ་ཆེའི་ཕྱག་མཛོད་ཟླ་གྲགས་སོགས་ཀྱིས་ཆེ་ཤོས་གོང་
མའི་སྤྲུལ་སྐུར་ངོས་འཛིན། ལོ་དེའི་ཟླ་བ་བཞི་པའི་ཚེས་བཅུ་གསུམ་
ལ། ཨ་རིག་དགེ་བཤེས་སྨོན་ལམ་བཟང་པོ་རིན་ཆེན་གྱི་དྲུང་ནས་
དགེ་བསྙེན་བསྒྲུབས། མིང་བློ་བཟང་བསྟན་པའི་རྒྱལ་མཚན་ཞེས་
གནང་། ཟླ་བ་བརྒྱད་པའི་ཚེས་བཅོ་ལྔ་ལ་རྒྱུད་པ་མཁན་པོ་ཨ་ཀྱུ་
ཞབས་དྲུང་སོགས་ཀྱིས་གདན་སར་བཀོད་པའི་རྟེན་འབྲེལ་བྱས།།
དགེ་བཤེས་བློ་བཟང་ཆོས་འབྱོར་དང༌། ཁུ་བོ་བློ་བཟང་ཕུན་ཚོགས་
གཉིས་ཀློག་གི་སློབ་དཔོན་དུ་བསྟེན་ནས། སྦྱོར་སྡེབ་བློ་འཛིན་འགོ་
ཚུགས། དགུང་ལོ་བདུན་པ་རབ་བྱུང་བཅོ་ལྔ་པའི་མེ་ཡོས་ལོའི་ཟླ་བ་
ལྔ་པའི་ཚེས་བཞི་ལ། ཨ་ཀྱཱ་རིན་པོ་ཆེའི་གསུངབཀོད་ལྟར་སེར་སྐྱའི་
དམག་བརྒྱ་ཕྲག་ལྷག་གི་བསུ་མ་དང་བཅས། རྡོ་དཀར་ལམ་གསར་
བརྒྱུད་དེ་རང་སྒར་ཨེ་ཝཾ་དགའ་འཁྱིལ་དུ་ཕེབས། དགེ་འདུན་
རྣམས་ཀྱིས་སེར་སྦྲེང་རྒྱ་ཆེན་པོས་བསུས། ཟླ་བ་དྲུག་པའི་ཚེས་བཞི་
ལ་དཀའ་ཆེན་བྱང་ཆུབ་རིན་ཆེན་མདུན་ནས་རབ་བྱུང་བསྒྲུབས་་་་་་
• 76 •



ཤིང་། མིང་བློ་བཟང་བྱང་ཆུབ་བསྟན་པའི་སྒྲོན་མེ་བཏགས། སྐུ་
གོང་མའི་མཆོད་དཔོན་སྔགས་རམས་པ་ཁྲེ་ཙི་བསྟན་པ་དར་རྒྱས་་་
སློབ་དཔོན་དུ་བསྟེན་ནས་དཔེ་འཛིན་གང་མཁོ་ལེགས་པར་སྦྱངས།
དགུང་ལོ་བརྒྱད་པ་ས་འབྲུག་ལོའི་ཟླ་བཞི་པའི་ཚེས་ཉེར་ལྔ་ལ་གདན་
སར་ཧོར་དམག་འཛུལ་ནས་ཉམས་ཆག་བྱུང་བར་བརྟེན། གསོལ་
ཅན་ཙམ་ཡང་ཁྱེར་ལོང་མ་བྱུང་བར་འདུ་ཁང་ཆེན་མོའི་སྟེང་དུ་བྲོས་
ཏེ། རྗེ་གསུང་འབྱོན་མའི་སྐུ་བརྙན་གྱི་གཡས་སུ་ཁང་མིག་གསུམ་
པར་ཉིན་ཞག་བདུན་ཙམ་གབ་ནས་བཞུགས་དགོས་ཐུག ཟླ་བ་ལྔ་
པའི་ཚེས་གཉིས་ཀྱི་ནུབ་མོར་གཉེར་པ་འཇམ་དབྱངས་རྒྱལ་མཚན་་་་
དང་། ལས་སྣེ་བློ་ལྡན་འགའི་བློ་ཐབས་ལ་བརྟེན་ནས་གསང་སྟབས་
ཀྱིས་རྡོ་དཀར་ལམ་གསར་དང་། ལྕང་རར་ཞང་པོ་ཚང་བརྒྱུད་དེ་
རང་ཡུལ་དུ་ཕེབས། ལོ་གཅིག་ཙམ་རིང་། བསམ་གླིང་དང་། དྷི་ཚ་
དགོན་སོགས་སུ་བྱོན། མདོ་སྔགས་ཀྱི་གཞུང་འགའ་བློར་འཛིན་
མཛད། དགུང་ལོ་དགུ་པ་ས་སྦྲུལ་ལོའི་ཟླ་བ་དྲུག་པའི་ཚེས་ཉེར་
གཅིག་ལ་ཨ་བ་གྷ་ཝང་དང་། ཆོས་རྗེ་འཇམ་དབྱངས་ཆོས་འཕེལ་
གྱིས་གདན་འདྲེན་ཡི་གེ་འབྱོར་བར་བརྟེན། དམག་མང་པོའི་སྐྱེལ་
གྲོགས་དང་བཅས་གདན་སར་ཕེབས། ཟླ་བ་བདུན་པའི་ཚེས་བཅུ་
ལ་དཀའ་ཆེན་བྱང་ཆུབ་རིན་ཆེན་མདུན་ནས་ཡོན་ཏན་གཞིར་གྱུར་་
མ་སོགས་ལུང་དུ་མ་གསན། གདན་སར་ཟླ་བ་གཅིག་བཞུགས་ཏེ་ཟླ་
: 765.



བ་བདུན་པའི་ཚེས་ཉེར་གཅིག་ལ་སྒར་ནས་བཏེགས། སོག་པོའི་
ཡུལ་ཕྱོགས་སུ་ཆིབས་ཁ་བསྒྱུར། རྒྱ་སོག་མགོ་པ་ཨེར་ཙིལི་ནས་ཆུ་
བཟང་དགོན་བར་བསྐྱལ། སྐྱབས་རྗེ་ཆུ་བཟང་རིན་པོ་ཆེ་མཇལ།
དེ་ནས་གན་ཆེན་དང་། ཇུ་ལག་བརྒྱུད། མཆོད་རྟེན་ཐང་དུ་
འབྱོར། དེར་བཀའ་ཆོས་ཅི་རིགས་ཞུས་རྗེས་རིམ་པར་ཕེབས་ནས་
བཀའ་འགྱུར་ཚང་གི་བླ་བྲང་དུ་ཞག་ཉེར་གཉིས་བར་སྐུ་ངལ་གསོས་
ནས་བཞུགས། དེ་ནས་རིམ་བཞིན་ལམ་དུ་ཞུགས། ལམ་བར་རྒྱ་
སོག་གི་དམག་མང་པོ་ཕར་ཚུར་རྒྱུ་ཡང་། ཁོང་ལ་སྐྱོན་མ་བྱུང་བར་
མ་ཟད། ཨ་བ་གྷ་ཝང་སོགས་ཀྱིས་བསུ་མ་རིམ་པ་དུ་མར་མངགས་
པ་རྣམས་འབྱོར་ཏེ། རྟ་དང་། གཟིམས་གུར། ཁྱོགས་སོགས་ཅི་
དགོས་ཚང་མ་འབྱོར། ཟླ་བ་བཅུ་གཅིག་པའི་ཚེས་བཅུ་གཉིས་ལ་སྐུ་
གོང་མའི་བླ་བྲང་དང་ཉིན་ལམ་གཅིག་འགྱངས་པའི་བར་ཨ་བ་གྷ་་་
ཝང་རང་ཉིད་རྟ་པ་གཉིས་བརྒྱ་ལྷག་དང་བཅས་བསུ་བར་འབྱོར།
མཆོད་ཡོན་རྣམ་གཉིས་ཞལ་ཐོག་མར་མཇལ། ཕྱི་ཉིན་བླ་བྲང་ནོར་
འཛིན་དགའ་ཚལ་དུ་ཕྱག་ཕེབས། ཨ་བ་གྷ་ཝང་གི་མངའ་འོག་ཧོ་
ཤོའི་བླ་དཔོན་ཆེ་ཆུང་ཚང་མས་མཎྜལ་རྟེན་གསུམ་དང་དངོས་ཟོང་་
རྒྱ་ཆེ་ཕུལ་ཞིང་། དཀར་སྤྲོ་དམར་སྤྲོ་སོགས་གསོལ་སྟོན་གཟབ་རྒྱས་
བསྟབས། དགུང་ལོ་བཅུ་གཅིག་པ་ལྕགས་ལུག་ལོར། ཐུའུ་བཀྭན་
རིན་པོ་ཆེ་མཇལ་བའི་དོན་དུ་ཆ་ཧར་ཕེབས། ཐུའུ་བཀཱན་ནས་ཟབ་
• 766 •



ཆོས་འགའ་གནང་། དེ་གའི་དགོན་པ་ཡོངས་སུ་ཕེབས་ཤིང་ཡོ་བྱད་
འབོར་ཆེན་དང་དགོན་གཞིས་ཀ་དང་བཅས་པ་འབུལ་མཁན་ཡང་་་་
བྱུང་། ལོ་དེའི་ཟླ་བ་བཅུ་གཅིག་པར་རྒྱ་ནག་རི་བོ་རྩེ་ལྔར་ཕེབས།
ལོ་གཅིག་ཙམ་བཞུགས། ཆུ་སྤྲེལ་ལོའི་ཟླ་བ་དགུ་པའི་ཚེས་ཉེར་
གཅིག་ལ་དབུས་སུ་ཕེབས་པའི་དབུ་ཚུགས། དེ་ནས་ཁྲང་ཨན་ནས་
ཟི་ཁྲོན་ཁྲིན་ཏུ། དར་རྩེ་མདོ་སོགས་བརྒྱུད། ཁམས་ལྷོ་རྒྱུད་ཀྱི་ཉག་
ཆུ་རྫོང་དང་ལི་ཐང་བརྒྱུད་ཟླ་བ་བདུན་པའི་ཚེས་བཅུ་གསུམ་ལ་ལྷ་་་་
ལྡན་དུ་འབྱོར། ཇོ་ཤཀ་རྣམ་གཉིས་ལ་མཆོད་འབུལ་སོགས་དང་།
རྒྱལ་དབང་ཕྲིན་ལས་རྒྱ་མཚོར་མཇལ་ཞུའི་སྙན་སྒྲོན་ཞུས། ཚེས་
བཅུ་དགུ་ཉིན་ནོར་བུ་གླིང་ཁའི་སྐལ་བཟང་ཕོ་བྲང་དུ་རྒྱལ་དབང་་་་
འཕྲིན་ལས་རྒྱ་མཚོ་མཇལ། དངུལ་དངོས་ཀྱི་འབུལ་བ་རྒྱ་ཆེ་ཕུལ།
ཟླ་བ་དགུ་པའི་ཚེས་ཉེར་གཉིས་ལ། ཡོངས་འཛིན་ཕུར་ལྕོག་བྱམས་
པའི་དྲུང་ནས་རབ་བྱུང་བསྐྱར་བསྒྲུབས་དང་དགེ་ཚུལ་གྱི་སྡོམ་པ་་་་
བླངས། ཟླ་བ་བཅུ་གཅིག་པའི་ཚེས་ཉེར་གཉིས་ལ་བཀྲ་ཤིས་ལྷུན་
པོར་ཕེབས་བསྐྱོད་ཀྱིས་སྙེ་ཐང་། བྱང་རྩེ་སོགས་བརྒྱུད་ཟླ་བ་བཅུ་
གཉིས་པའི་ཚེས་གཅིག་ཉིན་བཀྲ་ཤིས་ལྷུན་པོར་འབྱོར། ཟླ་དེའི་
ཚེས་གསུམ་ལ་པཎ་ཆེན་རིན་པོ་ཆེ་མཇལ་ཞིང་ཆོས་འབྲེལ་ཞུས། །
ཚེས་དགུ་ནས་ལྷ་སའི་ཕྱོགས་སུ་ཚུར་ལོག ལྷ་ལྡན་སྨོན་ལམ་ཆེན་
མོར་ཚོགས་སུ་ཕེབས་ཏེ་དམ་བཅའི་བགྲོད་ གླེང་སོགས་ལའང་་་་་
• 767 •



གཟིགས། འདུས་ཚོགས་ལ་ཇ་ཐུག་སོགས་བསྙེན་བཀུར་ཚད་མེད་
མཛད། ཚེས་བཅོ་ལྔར་ཏཱ་ལའི་མདུན་ཐོན་ཕྱག་ཞུས། གོང་ནས་
ཁོང་ལ། པེ་ལེག་ཐུ་ནོམ་ཆི་མཁན་པོའི་མཚན་སྙན་དང་། མཁན་
ཆས། བཀའ་ཐམ། རྟེན་ཆས་ཆ་ཚང་གནང་། ཚེས་བཅུ་དགུ་ལོ་
མདོ་སྨད་ཕྱོགས་སུ་ཆིབས་ཁ་བསྒྱུར། ཟླ་བ་བདུན་པའི་ཚེས་བཅུ་
གསུམ་ཉིན་རང་སྒར་དུ་འབྱོར། སྔར་འཁྲུགས་རྐྱེན་གྱིས་གདན་སར་
མ་བཀོད་སྟབས་སྐབས་དེར་བླ་བྲང་ཨེ་ཝཾ་དགའ་འཁྱིལ་དུ་གདན་་་་་
དྲངས་ཏེ་དགའ་སྟོན་གཟབ་རྒྱས་དང་ བཅས་ པས་ གདན་སར་་་་་
བཀོད། དགུང་ལོ་བཅོ་ལྔ་པ་ཤིང་མོ་ཕག་གི་ལོར། སྨན་རམས་པ་བློ་
བཟང་ཉི་མ་ཡོངས་འཛིན་དུ་བསྟེན་ནས་ཚད་མ་སྦྱོང་བའི་མགོ་་་་་
བཙུགས། དགུང་ལོ་བཅུ་དྲུག་པ་མེ་བྱི་ལོའི་ཟླ་བ་བཅུ་གཉིས་པའི་
ཚེས་བརྒྱད་ལ། རྒྱ་ཡག་ཚང་དང་ལྷན་དུ་གླིང་བསྲེས་དཀའ་བཅུའི་
གྲྭ་སྐོར་མཛད། དགུང་ལོ་ཉེར་གསུམ་པར་དུས་འཁོར་གྲྭ་ཚང་གི་
སློབ་དཔོན་དང་། དགུང་ལོ་ཉེར་བཞི་པར་རྒྱུད་པ་མཁན་པོའི་ཁྲིར་
བཞུགས། དགུང་ལོ་ཉེར་བརྒྱད་པ་ས་བྱི་ལོར་སྐུ་འབུམ་བྱམས་པ་
གླིང་གི་ཁྲི་ཆེན་ལ་བཞུགས། ཆོས་འཆད་ཉན་སྒྲིག་ལམ་ཀུན་སྤྱོད་
དག་ཐེར་སོགས་མཛད། སྔ་ཕྱིར་དབུས་གཙང་དང་ཆེན་པོ་ཧོར་གྱི་
ཡུལ་གྲུ། རྒྱ་ནག་རི་བོ་རྩེ་ལྔ་སོགས་སུ་ལན་དུ་མར་ཞབས་ཀྱིས་
བཅགས། ཕུར་ལྕོག་བློ་བཟང་ཚུལ་ཁྲིམས་བྱམས་པ་རྒྱ་མཚོའི་དྲུང་
• 768 •



ནས་དགེ་སློང་གི་སྡོམ་པ་མནོས། ཚད་ལྡན་དགེ་བའི་བཤེས་གཉེན་
བཅུ་ཕྲག་ལྔ་ཙམ་བསྟེན། མདོ་སྔགས་རིག་གནས་ཀྱི་གཞུང་ལུགས་
མང་པོར་ཐོས་བསམ་རྒྱ་ཆེན་མཛད། བོད་སོག་རྒྱ་གསུམ་གྱི་གདུལ་
བྱ་མང་པོར་དམ་པའི་ཆོས་ཀྱི་གྲུ་ཆར་འབེབས། དགུང་ལོ་བཅུ་པ་ ་
ནས་དྲུག་ཅུ་རེ་བདུན་གྱི་བར་གསུང་རབ་ཆེ་ཕྲ་ཆིག་བརྒྱ་ཉི་ཤུ་་་་་
བརྩམས། རབ་བྱུང་བཅུ་དྲུག་པའི་ཆུ་མོ་བྱ་ལོ་（ ༡༩༣༣）ལ་འདས་
པར་བཤད་འདུག་པས་དགུང་གྲངས་དོན་གསུམ་ལ་གཤེགས་པར་་་་་
མངོན། །
ཁོང་གི་གསུང་ནི། ཐོབ་ཡིག་དང་། དྲིས་ལན། བཅའ་
ཡིག གསོ་རིག་སོགས། པོ་ཏི་ཀ་ནས་ཅའི་བར་མི་རིགས་དཔེ་
མཛོད་ཁང་དུ་བཞུགས་སོ།།
རྒྱལ་བ་ཐུབ་བསྟན་རྒྱ་མཚོའི་རྣམ་
ཐར་མདོར་བསྡུས།
ཏཱ་ལའི་བླ་མ་སྐུ་ཕྲེང་བཅུ་གསུམ་པ་ཐུབ་བསྟན་རྒྱ་མཚོ་་་
ནི། སྣང་རྫོང་གི་ཆར་གཏོགས་པ་ཡུལ་གྱི་བཀོད་པ་གླང་ཆེན་འགྱིང་
• 769 •



བ་ལྟ་བུའི་མདུན་དུ་ཡོད་པས་གླང་མདུན་ཞེས་གྲགས་པ་དེར། ཡབ་
ཀུན་དགའ་རིན་ཆེན་དང་། ཡུམ་བློ་བཟང་སྒྲོལ་མ་གཉིས་ཀྱི་སྲས་སུ་
རབ་བྱུང་བཅོ་ལྔ་པའི་མེ་བྱི་ལོ་( ༡༨༧༦)ཟླ་བ་ལྔ་པའི་ཚེས་ལྔ་ལ་སྐུ་
བལྟམས། པཎ་ཆེན་སྐུ་ཕྲེང་བརྒྱད་པ་བསྟན་པའི་དབང་ཕྱུག་གི་
གསུང་བརྟག་དང་། གནས་ཆུང་ཆོས་སྐྱོང་གི་བཀའ་ལུང་། ཆོས་
འཁོར་རྒྱལ་ལྷ་མོ་བླ་མཚོའི་གཟིགས་སྣང་བཅས་ཀྱི་ཐོག་ནས་ཏཱ་ལའི་
བླ་མ་སྐུ་གོང་མའི་ཡང་སྲིད་ཡིན་པར་ངེས་བརྙེད་ཐོག པཎ་ཆེན་
རིན་པོ་ཆེ་དང་། སྲིད་སྐྱོང་རྟ་ཚག གདན་ས་གསུམ། རྩེ་ཤོད་
དྲུང་རིགས་སེར་སྐྱ་སྤྱི་མགྲིན་གྱི་ཞུ་མོས་བཞིན་སྔར་སྲོལ་གསེར་བུམ་
དཀྲུག་འདོན་གྱི་བརྟག་དཔྱད་མ་དགོས་པར་འཕྲལ་དུ་ངོས་འཛིན་་་
ཞུས་འཐུས་ཀྱི་གོང་མའི་བཀའ་འབྱོར། མེ་གླང་ལོར་གདན་ཞུའི་མི་
སྣ་བཀའ་བློན་གཡུ་ཐོག་གིས་གཙོས་གཞུང་ཞབས་སེར་སྐྱ་དུ་མ་ཞིག་
དྭགས་པོ་གླང་མདུན་དུ་ཕེབས་ནས་གདན་ཞུ་བསྐྱངས། ཚལ་གུང་
ཐང་དུ་པཎ་ཆེན་རིན་པོ་ཆེ་ཆེད་ཕེབས་ཀྱིས་གཙུག་ཕུད་བཞེས།
མཚན་ངག་དབང་བློ་བཟང་ཐུབ་བསྟན་རྒྱ་མཚོ་འཇིགས་བྲལ་དབང་
ཕྱུག་ཕྱོགས་ལས་རྣམ་པར་རྒྱལ་བའི་སྡེ་ཞེས་གསོལ། གུང་ཐང་དུ་ཟླ་
བ་གཉིས་ཙམ་བཞུགས་རྗེས་དབེན་གནས་རི་རྒྱ་བསམ་གཏན་གླིང་་་་
དུ་ཆིབས་བསྒྱུར་མཛད། ས་ཡོས་ལོར་དེ་ནས་སྤྱན་དྲངས་ཏེ། རྩེ་ཕོ་
བྲང་ཆེན་པོ་པོ་ཏ་ལའི་གསེར་ཁྲིར་མངའ་གསོལ་ནས་མཛད་སྒོ་་་་
• 770 •



གཟབ་ཅིང་རྒྱས་པ་བསྐྱངས། སྲིད་སྐྱོང་རྟ་ཚག་ངག་དབང་དཔལ་
ལྡན་ཆོས་ཀྱི་རྒྱལ་མཚན་ཡོངས་འཛིན་ཆེ་བ་དང་། ཕུར་ལྕོག་བློ་
བཟང་ཚུལ་ཁྲིམས་བྱམས་པ་རྒྱ་མཚོ་ཡོངས་འཛིན་ཆུང་བར་བསྐོ་་་་་
གཞག་ཐོག སྐྱབས་འགྲོ་སོགས་ཀྱི་ལྗགས་ལུང་གསན་པ་དང་། ཡི་
གེའི་ང་རོ་དང་། དག་ཆ། གོ་དོན་སོགས་གསན་སྦྱོང་ལེགས་པར་
མཛད། ཆུ་རྟ་ལོར་སྲིད་སྐྱོང་རྟ་ཚག་གིས་མཁན་སློབ་སྦྲགས་མ་
དང་། ཕུར་ལྕོག་རིན་པོ་ཆེས་དུས་གོ་བ་མཛད་དེ་རབ་བྱུང་དགེ་
ཚུལ་གྱི་བསླབ་སྡོམ་བཞེས། ལོ་དེར་པཎ་ཆེན་རིན་པོ་ཆེ་གཤེགས་
པས་དགོངས་རྫོགས་མཆོད་སྤྲིན་རྒྱ་ཆེ་བསྒྲུབས། ཤིང་སྤྲེལ་ལོར་སྐུ་
བཅར་གཟིམ་དཔོན་མཁན་པོ་བར་ཞི་བའི་ས་ནས་ཕྱག་བྲིས་ཀྱི་ཡིག་
གཟུགས་སློབ་གཉེར་མཛད་དེ་མི་རིང་བར་ཡིག་གཟུགས་ཕུལ་དུ་་་་
བྱུང་བ་ཐུགས་སུ་ཆུད། མེ་ཁྱི་ལོ་ནས་མཚན་ཉིད་ཀྱི་གཞུང་རྣམས་གོ་
རིམ་ལྡན་པའི་སྒོ་ནས་གསན་བསམ་ལ་ཐུགས་བརྩོན་མཛད། ས་བྱི་
ལོར་ཀུན་གཟིགས་པཎ་ཆེན་རིན་པོ་ཆེའི་ཡང་སྲིད་ངོས་འཛིན་གྱིས་་
གཙུག་ཕུད་བཞེས། མཚན་བློ་བཟང་ཆོས་ཀྱི་ཉི་མ་དགེ་ལེགས་ཞེས་
གསོལ། ལོ་འདིར་གདན་ས་ཆེན་པོ་དཔལ་ལྡན་འབྲས་སྤུངས་དང་།
སེ་ར་ཐེག་ཆེན་གླིང་གཉིས་སུ་ཆོས་བཞུགས་ཀྱི་མཛད་སྒོ་བསྐྱངས། །
ཆུ་འབྲུག་ལོར་བློ་གསལ་དོན་གཉེར་ཅན་ལ་ཕན་ཐོགས་འབྱུང་ཆེད་་
རྒྱལ་དབང་ལྔ་བ་ཆེན་པོའི་གསུང་ཕར་ཕྱིན་བློ་བཟང་དགོངས་རྒྱན་་
• 771 •



དང་། དབུ་མ་ཐེག་ཆེན་གྲུ་གཟིངས། མཛོད་འགྲེལ་ཆོས་མངོན་
རིན་ཆེན་འདྲེན་པའི་ཤིང་རྟ། མཆིམས་མཛོད། འདུལ་བ་མཚོ་
ཊཱིཀ དགེ་འདུན་གྲུབ་ཀྱི་གསུང་རྒྱུན་པར་གཞིར་མ་འཁོད་པའི་ཁ་
སྐོང་ལེ་ཚན་དུ་མ་བཅས་པར་གཞི་གསར་བསྐྲུན་གྱི་དབུ་འཛུགས་་་་་
དང་། ཞུས་དག་བྱེད་མི་སོགས་བཀའ་བཀོད་བསྩལ། ཤིང་ལུག་
ལོར་ཡོངས་འཛིན་ཕུར་ལྕོག་བློ་གཟང་ཚུལ་ཁྲིམས་བྱམས་པ་རྒྱུ་་་་་
མཚོས་མཁན་སློབ་སྦྲགས་མ་དང་། ཡོངས་འཛིན་གླིང་སྤྲུལ་སྐུ་བློ་
བཟང་ལུང་རྟོགས་བསྟན་འཛིན་འཕྲིན་ལས་ཀྱིས་གསང་སྟོན། སྒྲུབ་
ཁང་སྤྲུལ་སྐུ་བློ་བཟང་ངག་དབང་བསྟན་འཛིན་རྒྱ་མཚོས་དུས་གོ་བ་
སོགས་མཛད་ནས་བསྙེན་པར་རྫོགས་པའི་དགེ་སློང་གི་སྡོམ་པ་་་་
བཞེས། རྟེན་གཙོ་ཁག་ལ་རིན་པོ་ཆེའི་རྒྱན་དང་། བཟང་གོས་ཀྱི་ན་
བཟའ། མཆོད་རྫས་སྣ་ཚོགས་སོགས་ཀྱི་མཆོད་པའི་སྤྲིན་ཕུང་ཚར་
དུ་དངར་བ་སྤྲོས། ལོ་དེར་དེ་མོ་ཧོ་ཐོག་ཐུ་འཕྲིན་ལས་རབ་རྒྱས་
ནས་སྲིད་སྐྱོང་གི་ལས་ཁུར་དགོངས་ཞུ་མཛད་པ་མ་ཟད། རྒྱལ་བ་
ཉིད་དགུང་གྲངས་ཉི་ཤུར་ཕེབས་པ་དང་། མདོ་སྔགས་གཞུང་
ལུགས་རྒྱ་མཚོར་གསན་བསམ། བསླབ་གཞི་ཡོངས་སུ་རྫོགས་པ་ལྷུར་
བཞེས་ལེགས་པར་གྲུབ་པ་དང་བཅས་གངས་ལྗོངས་ལུགས་གཉིས་་་་
ཆོས་སྲིད་ཀྱི་ཐུགས་འགན་ཞལ་བཞེས་མཛད། ས་ཁྱི་ལོར་གདན་ས་
ཆེན་པོ་འབྲས་སྤུངས་དང་། སེ་ར། དགའ་ལྡན་བཅས་སོ་སོར་
• 772.



ཆིབས་བསྒྱུར་ཐོག མཁས་མང་རྒྱུ་སྐར་གྱི་ཕྲེང་བ་འཁྲིགས་པའི་
དབུས་སུ་གྲྭ་སྐོར་དམ་བཅའ་ཆེན་མོའི་མཛད་སྒོ་ཁག་ལེགས་པར་་་་༌
བསྐྱངས། ། ས་ཕག་ལོར་དགུང་ལོ་ཉེར་བཞིར་ཕེབས་སྐབས་ཡོངས་
འཛིན་ཕུར་ལྕོག་རིན་པོ་ཆེ་དང་། ཀུན་གླིང་བླ་བྲང་ནས་ལྷ་ལྡན་
སྨོན་ལམ་ཆེན་མོའི་ཚོགས་མགོན་དུ་སྤྱན་དྲངས་པ་བཞིན་ཆིབས་་་་་
བསྒྱུར་ཐོག་ལྷ་རམས་དམ་བཅའི་མཚན་བཏགས་བཞེས་སྐབས། བླ་
སྤྲུལ་ཁག་དང་། བཀའ་རམས་དགེ་བཤེས་གཙོ་གྱུར་གྱིས་བློ་གསལ་
རིག་པའི་དཔའ་བོ་རྣམས་ཀྱིས་རྣམ་འགྲེལ་དང་། དབུ་ཕར།
འདུལ་མཛོད་བཅས་གཞུང་ལུགས་མང་པོའི་གནད་དོན་བགྲོ་གླེང་ཇི་
འདྲ་ཞིག་ཕུལ་ན་ཡང་། ཞུས་པའི་རྣམ་འགྱུར་ཕྲ་མོ་ཙམ་མེད་པར་
གསུངས་པས་ཕྱོགས་རེའི་མཁས་རློམ་སྤོབས་པའི་རི་བོ་བསྙིལ་ཞིང་།
གཟུར་གནས་མཁས་མང་དགྱེས་པ་དང་། བློ་ལྡན་དོན་གཉེར་ཅན་
རྣམས་མན་ངག་གིས་ཚིམ་པར་མཛད་པའི་བགྲོ་གླེང་ལེགས་པར་་་་་
མཛད་དེ་ལྷ་རམས་པའི་མཚན་བཏགས་བཞེས། གོཎྜ་རྒྱལ་ཁོངས་
ནས་གསོལ་བ་བཏབ་པ་ལྟར། ཕྱོགས་དེར་རྒྱལ་བསྟན་ཉིན་མོའི་
སྣང་བ་གསར་དུ་སྤེལ་ཕྱིར་རྒྱལ་བའི་བཀའ་འགྱུར་རིན་པོ་ཆེ་གླེགས་
བམ་ཆ་ཚང་བསྒྲིལ་རྫས་རང་འགྲིགས་བཀའ་རྒྱ་དང་སྦྲགས་རྩེ་དྲུང་་
སེར་སྨད་འཕྲིན་ལས་བསྟན་པ་རྫོང་བདའ་མཛད། ལྕགས་བྱི་ལོར་
རབ་བྱུང་བསྙེན་རྫོགས་སོགས་བསྟན་པའི་རྩ་བ་སོ་ཐར་གྱི་སྡོམ་རྒྱུན་
• 773 •



སྤེལ་བའི་མཁན་པོའི་བྱ་བ་མཛད་པའི་སྐབས་སུ་བབས་པའི་ཐོག་མ་
ཚེ་མཆོག་གླིང་སྤྲུལ་སྐུ་དང་། མངའ་རིས་སྤྲུལ་སྐུ་སོགས་དགེ་འདུན་
པ་འགའ་ཤས་ལ་དགེ་ཚུལ་དང་། དགེ་སློང་གི་བསླབ་སྡོམ་བསྩལ།
ལོ་འདིར་དབུས་ལྗོངས་ལྷ་ས་ནས་ཆིབས་ཀྱི་ཞལ་ལོ་བསྒྱུར་ཏེ་གདན་
ས་དགའ་ལྡན་བརྒྱུད་མལ་གྲོ་དང་། - འོལ་དགའ། ཆོས་འཁོར་རྒྱལ།
རྩེད་ཐང་། ཡར་ཀླུང་། བསམ་ཡས། གནས་ཆེན་ཙ་རིའི་རྩེ་སྐོར་
སོགས་ལ་གནས་གཟིགས་སུ་ཆིབས་བསྒྱུར་ཐོག དགོན་སྡེ་ཁག་གི་
རྟེན་མཆོག་སྤྱིའི་སྤྱན་སྔར་མཆོད་སྤྲིན་ཚར་དུ་དངར་བ་འབུལ་་་་་
གཤོམས་དང་། དགེ་འདུན་རྣམས་ལ་བསྙེན་བཀུར་མང་འགྱེད། སྐྱེ་
བོ་སེར་སྐྱ་དུ་མར་ཆོས་ཀྱི་འཁོར་ལོ་རྒྱ་ཆེ་བསྐོར་བར་མཛད་པ་་་་
བཞེད་དོན་ལྷུན་གྱིས་གྲུབ་སྟེ་སླར་དབུས་ལྗོངས་ལྷ་སར་ཞབས་སོར་་་
འཁོད། ཆུ་སྟག་ལོར་ཀུན་གཟིགས་པཎ་ཆེན་རིན་པོ་ཆེ་ལྷ་སར་
ཆིབས་བསྒྱུར་ཐོག་རྒྱལ་བ་ཉིད་ནས་མཁན་སློབ་སྦྲགས་མ་མཛད་དེ་་
དགའ་ལྡན་ཁྲི་གདན་ཟུར་དང་། ཤར་བྱང་ཆོས་རྗེ་སོགས་འདུལ་བ་
འཛིན་པ་གྲངས་ཚང་བའི་དབུས་སུ་དགེ་བསྙེན་དང་། བར་མ་རབ་
བྱུང་སྔོན་དུ་འགྲོ་བས་ཚིགས་སྔ་མ་དགེ་ཚུལ་གྱི་སྡོམ་པ་དང་།
བསླབ་གཞི་ཡོངས་སུ་རྫོགས་པའི་བསྙེན་རྫོགས་བཅས་རིམ་པ་བཞིན་
བསྩལ། ལོ་དེར་མདོ་སྨད་ཤ་ཡི་ཐང་ཞེས་པར་ལྷ་ཁང་ལྔ་དང་།
གཙང་སིལ་མ་ལའི་གོང་དུ་ལྷ་ཁང་ལྔ་བཅས་གསར་བསྐྲུན་དང་་་་་
• 774 •



འབྲེལ་སོ་སོར་སྐུ་གསུང་ཐུགས་རྟེན་བྱིན་རླབས་ཅན་མང་པོ་ཡ་་་་་
འཇོག་པར་མཛད། དེ་མཚུངས་ལྷ་ས་དང་བསམ་ཡས། ཁྲ་འབྲུག་
གསུམ་སོ་སོའི་ཤར་ལྷོའི་ཕྱོགས་སུ་གུ་རུ་ཞི་དྲག་དང་སེང་གདོང་མ་་་
གསུམ་ལ་སློབ་དཔོན་མ་ཧཱ་གུ་རུའི་སྐུ་བརྙན་འབུམ་ཕྲག་རེས་བསྐོར་
བ་གསར་བཞེངས་ཀྱིས་རབ་ཏུ་གནས་པར་མཛད། ཤིང་འབྲུག་ལོ་
（༡༩༠༤)ལ་དབྱིན་ཇི་རྒྱལ་ཁབ་ནས་ས་མཚམས་སྐོར་འཕྲོས་པ་བྱ་
རྒྱུ་ཡོད་ལུགས་ཀྱིས་བོད་སར་བཙན་འཛུ་ལ་དམག་འཁྲུག་བསླངས་་་
ཏེ་དབྱིན་དཔུང་ལྕགས་ཟམ་ཉེ་འདབས་སུ་ལྷག་འབྱོར་ཐོག ལྷ་
ལྡན་དུ་རིང་མིན་འབྱོར་ཉེན་སྐབས་སུ་རྒྱལ་བ་ཉིད་སྐུ་འཁོར་ཧྲག་་་་
བསྡུས་དང་བཅས་རེ་ཞིག་རྒྱ་སོག་ཡུལ་གྲུར་ཆིབས་བསྒྱུར་མཛད་དེ་
བྱང་ལམ་བརྒྱུད་སོག་ཡུལ་དུ་ཤིང་འབྲུག་ལོ་ནས་མེ་རྟ་བར་ལོ་ངོ་་་་
གསུམ་ཙམ་བཞུགས། ཁུལ་དེའི་སྐྱེ་བོ་མཆོག་དམན་ཀུན་ནས་བསྲི་
ཞུ་ལྷུར་ལེན་ཐོག་ སེར་སྐྱ་དུ་མར་དབང་ལུང་རྗེས་གནང་སོགས་
ཆོས་སྦྱིན་གྱིས་ཚིམ་པར་མཛད། དེ་ནས་ཟི་ལིང་དང་། རྗེ་སྐུ་
འབུམ། ལན་ཀྲུ། རི་བོ་རྩེ་ལྔ་སོགས་བརྒྱུད་ས་སྤྲེལ་ལོར་པེ་ཅིང་དུ་
ཆིབས་ཁ་བསྒྱུར་སྐབས་ཕེབས་བསུའི་བཀོད་པ་གཟབ་ཅིང་རྒྱས་པའི་
ཐོག་ཕོ་བྲང་ཧོང་སིར་བཞུགས་གནས་བསྐྱངས། གོང་མ་ཀཱང་ཞུ་
དང་། རྒྱལ་ཡུམ་ཧོང་ཐའི་ཧུའི་གཉིས་མཇལ་འཛོམས་ཐོག་རྒྱལ་
• 775 •



བསྟན་ཆབ་སྲིད་དང་། མངའ་འབངས་བདེ་ཐབས་སྐོར་སོགས་ཕན་
ཚུན་གསུང་མོལ་ཐོག་བོད་དོན་གལ་ཆེའི་རིགས་གསེར་སྙན་སྒྲོན་་་་་་
འབུལ་ཞུ་ཕྱོགས་དང་། རྒྱ་བོད་མཐུན་ལམ་བརྟན་ཅིང་རྒྱུན་
འཁྱོངས་ཡོང་ཐབས་སྐོར་སོགས་ཀྱི་བཀའ་ཤོག་དང་། གསེར་གྱི་
པང་ལེབ་ངོར “ནུབ་ཕྱོགས་སྙིང་རྗེ་ཆེན་པོ་སྐྱེས་བུ་སངས་རྒྱས” ཞེས་
པ་མན་རྒྱ་བོད་སོག་བཞིའི་ཡི་གེ་ཤན་སྦྱར་གྱི་གཟེངས་བསྟོད་དང་། །
གནས་བརྟན་བཅུ་དྲུག་གི་སྐུ་ཐང་གིས་མཚོན་དངོས་འབུལ་ལེགས་
སྐྱེས་རྒྱ་ཆེ་བསྟར་བ་སོགས་མཛད་བཞེད་ལེགས་གྲུབ་ཐོག མི་རིང་
བར་གོང་མ་ཀཱང་ཞུ་དང་། རྒྱལ་ཡུམ་ཧོང་ཐའི་ཧུ་གཉིས་སྔ་རྗེས་སུ་
འདས་པས་དགོངས་རྫོགས་བསྒྲུབ་རྒྱུ་སོགས་ཐུགས་འཁུར་བཞེས་་་་་
པར་མ་ཟད། གདུང་སྲས་ཤོན་ཐོང་གོང་མའི་ཁྲི་ལ་འཁོད་པར་
དངོས་འབུལ་ལེགས་སྐྱེས་ཀྱི་རྟེན་འབྱུང་རྒྱ་ཆེ་བསྟར་བ་སོགས་ཀྱི་་་་
མཛད་སྒོ་ཁག་ལེགས་པར་གྲུབ་སྟེ་པེ་ཅིན་ནས་བོད་ཕྱོགས་སུ་ཆིབས་
ཞལ་བསྒྱུར། བྱང་ལམ་ནས་ནག་ཆུ། རྭ་སྒྲེང་སོགས་བརྒྱུད་ས་བྱ་
ལོར་དབུས་ལྗོངས་ལྷ་ལྡན་དུ་ཞབས་སོར་འཁོར། གཙུག་ལག་ཁག་
གི་འཁྱམས་ར་ཆེན་མོར་ཕེབས་བསུའི་དགྱེས་སྟོན་མཛད་སྒོ་གཟབ་་
བསྐྱངས། ལྕགས་ཁྱི་ལོར་(༡༩ ༡༠)ཟི་ཁྲོན་ལུའུ་ཅུན་དཔོན་དམག་
ལྷ་འབྱོར་སྐབས་སྐྱེ་འགྲོ་མང་པོའི་སྲོག་ལ་གནོད་འཚེ་མི་འབྱུང་་་་་་
ཞིང་། རང་སྲིད་ཞི་བའི་ཐབས་ཀྱིས་ཟིན་པ་སོགས་འཕྲལ་ཡུན་གྱི་
• 776 •



དགོངས་བཞེས་རྒྱ་ཆེའི་སྒོ་ནས་ཆུ་ཐོག་བརྒྱུད་པེ་ཅིན་དུ་གོང་མར་རྒྱུ་
རྐྱེན་གནས་ལུགས་ཞུ་བར་ཕེབས་རྩིས་ཀྱིས་དགའ་ལྡན་ཁྲི་འཛིན་ཚེ་
སྨོན་གླིང་ཧོ་ཐོག་ཐུ་ངག་དབང་བློ་བཟང་བསྟན་པའི་རྒྱལ་མཚན་གློ་
བུར་རྒྱལ་ཚབ་ཏུ་དབང་བསྐུར། རྒྱལ་དབང་མཆོག་སྐུ་འཁོར་ཧྲག་
བསྡུས་དང་བཅས་དབུས་ལྗོངས་ལྷ་ལྡན་ནས་ཆུ་ཤུར་ལྕགས་ཟམ་གྲུ་་
ཁ་བརྒྱུད་སྣ་རྩེ་དང་། ཁང་དམར། ཕག་རི། གྲོ་མོ་སོགས་ནས་རིམ་
བཏེགས་ཀྱིས་རྒྱ་གར་དུ་ཆིབས་བསྒྱུར་མཛད། ཀ་ལི་ཀ་ཏར་དོན་
གཅོད་མི་སྣ་སྔོན་དུ་བཏང་ནས་པེ་ཅིན་དུ་བོད་དོན་སྐོར་ལྕགས་སྐུད་
བརྒྱུད་གནས་ཚུལ་ཐེངས་མང་ཕུལ་ཀྱང་འབྱོར་ལན་ཙམ་ཡང་མེད་་་་
པ་སོགས་གང་ལ་གཞིགས་ཀྱང་པེ་ཅིན་དུ་ཆིབས་བསྒྱུར་གྱིས་ཞུ་དོན་
མཛད་རུང་དོན་སྨིན་ཡོངས་རེ་བྲལ་བར་བརྟེན་རེ་ཞིག་རྒྱ་གར་རྡོ་རྗེ་
གླིང་དུ་བཞུགས། དེ་ནས་རྒྱ་གར་ཁུལ་གྱི་གནས་རྟེན་ཁག་མཇལ་
བར་ཆིབས་བསྒྱུར་ཐོག་མཆོད་འབུལ་དང༌། སྐྱེ་བོའི་ཚོགས་ལ་
མཆོད་སྦྱིན་གྱིས་ཚིམས་པར་མཛད་པས་རིགས་རུས་དང་། སྐད་
རིགས་ཐ་དད་པའི་མི་སྣ་དུ་མས་ཀྱང་དགའ་མགུ་ཡི་རངས་ཀྱིས་་་་་
མཆོད་ཅིང་བཀུར་བ་སོགས་བཞེད་དོན་ལྷུན་གྱིས་གུབ་སྟེ་ཆུ་བྱི་ལོར་
ཀ་སྦུག་མངོན་དགའི་ཕོ་བྲང་ནས་བོད་ལྗོངས་སུ་ཆིབས་ཁ་བསྒྱུར་གྲོ་
མོ་ བརྒྱུད་ ཕེབས་ལམ་འཁེལ་ཡུལ་ གྱི་ དགོན་སྡེ་ཁག་ ལ་ གནས་་་་་
གཟིགས་དང་སྦྲགས་དགེ་འདུན་རྣམས་ལ་བསྙེན་བཀུར་མང་འགྱེད་
• 777.



སོགས་གཟབ་རྒྱས་བསྟབས་ཏེ་དབུས་ལྗོངས་པོ་ཏ་ལའི་རྩེ་ཕོ་བྲང་་་་་
ཆེན་པོར་ཞབས་སོར་འཁོད། ས་ལུག་ལོར་རྩེ་ལྟག་སྒོ་རྒྱབ་ཏུ་ཡོད་
པའི་པར་ཁང་གོག་གཅོང་ཆེ་བ་དང་། གུ་ཡུལ་དོག་པར་བརྟེན་ཐོག་
བརྩེགས་ཅན་གྱི་པར་ཁང་རྒྱ་བསྐྱེད་ཐོག་དེར་ཡོད་པར་ཤིང་རྣམས་་་
འཁྲུགས་ཚབས་ཆེ་བས་སྡེ་ཚན་དབྱེ་འབྱེད་ཀྱིས་གསུང་པར་དང་།
གཟུངས་པར་སོགས་འདྲེས་མེད་དུ་བཞག་སྟེ་པར་ཐོ་འགོད་པར་་་་་
མཛད། ལྕགས་སྤྲེ་ལོར་འབྲས་སྤུངས་པར་ཁང་དུ་ཡོད་པའི་པར་
ཤིང་རྣམས་རྒྱལ་མཆོག་ལྔ་པ་ཆེན་པོའི་སྐུ་དུས་པར་ཐོ་དཀར་ཆག་་་
ཅིག་བསྒྲིགས་རྩོམ་མཛད་ཡོད་ནའང་། དེ་རྗེས་པར་ཐོར་མ་གསལ་
བའི་གསུང་པར་རྣམ་གྲངས་ཧ་ཅང་མང་བའི་ཁར། ལོ་མང་སོང་
རྐྱེན་པར་ཤིང་ཁག་འདྲེས་འཛིངས་ཐོར་གྱུར་ཆེ་བ་དང་བཅས་སྔར་་
ཡོད་པར་ཐོར་རྩ་འཛིན་བྱེད་བདེར་མེད་སྟབས་དོ་དམ་སྐུ་ཚབ་ཆེད་
བསྩལ་གྱིས། པར་ཤིང་བགྲེས་ཟད་པར་འདེབས་འཕེར་མིན་རིགས་
དམ་ཁོངས་སུ་བཅུག་ཐོག དེ་བྱིངས་མདོ་རྒྱུད་དགོངས་འགྲེལ་
དང་བཅས་པའི་གསུང་པར་ཇི་ཡོད་འཕྲལ་དུ་འཚོལ་བདེ་ཆེད་་་་་
བཞུགས་ཡུལ་པར་ཁང་སོ་སོའི་སྒོ་སྟེང་ཀ་བརྡའི་མཚན་འཁོད་ཐོག་་
བཞུགས་བྱང་དཀར་ཆག་ཁམས་དྭངས་རེ་འགོད་སྦྱར་མཛད། བུ་
སྟོན་རིན་པོ་ཆེའི་བཀའ་འབུམ་པོད་ཉི་ཤུ་རྩ་དྲུག་དེ་སྔོན་དབུས་་་་་
ཕྱོགས་སུ་དཔེ་རྒྱུན་དཀོན་སྟབས་ཞུས་དག་པ་བདེ་ཡངས་མཚན་་་་་
• 778 •



ཞབས་དང་། སྒོ་མང་ཀླུ་འབུམ་ལྷ་རམས་པ་ཤེས་རབ་རྒྱ་མཚོ་སོགས་
ནས་ཞུས་དག་ནན་ཏན་དང་བཅས་པར་ཤིང་གསར་དུ་བརྐོས། མི་
དབང་བསོད་ནམས་སྟོབས་རྒྱལ་གྱིས་བཞེངས་པའི་སྣར་ཐང་བཀའ་
འགྱུར་གྱི་པར་གཞི་དང་། སྡེ་དགེ་ཆོས་རྒྱལ་བསྟན་པ་ཚེ་རིང་ནས་
བཞེངས་པའི་སྡེ་དགེའི་མཚལ་པར་གཉིས་ཙམ་ལས་དབུས་ཕྱོགས་ལྷ་
ལྡན་དུ་བཀའ་འགྱུར་གྱི་པར་གཞི་མེད་སྟབས་ལྕགས་སྤྲེ་ལོར་སྣར་་་་་
ཐང་གི་པར་གཞི་གཞིར་བཟུང་སྟེ་པར་བརྐོས་ནས་པར་ཤིང་གསར་་
དུ་བསྐྲུན། པར་ཤི་རྣམས་བཞུགས་ཡུལ་སྔོན་ཡོད་རྩེ་ལྟག་སྒོ་རྒྱབ་ཀྱི་
པར་ཁང་ཉི་རྒྱག་ཆུང་བ་དང༌། ས་ཁད་མཐོ་བ་སོགས་ཀྱིས་སྟབས་
བདེ་མེད་པར་བརྟེན་རྩེ་ཕོ་བྲང་གི་འདབས་ཞོལ་དུ་པར་ཁང་གསར་
འཛུགས་ཐོག “ གངས་ཅན་ཕན་བདེའི་གཏེར་མཛོད་གླིང” ཞེས་
འདོགས་པར་མཛད། སྨན་རྩིས་ཀྱི་བྱ་གཞག་ཐད་ལའང་དེ་སྔོན་
ལྕགས་པོ་རིའི་གསོ་རིག་འགྲོ་ཕན་གླིང་ཙམ་མ་གཏོགས་གཞུང་་་་་་
གཉེར་གསོ་རིག་སྨན་ཁང་མེད་པར་བརྟེན། ལྷ་ས་བསྟན་གླིང་ཉེ་
འདབས་སུ་སྨན་རྩིས་ཁང་གསར་དུ་བཙུགས། དེ་ནས་བཟུང་དབུས་
ཀྱི་སྨན་རྩིས་ཀྱི་གཞུང་ལུགས་ཁག་རིམ་བཞིན་འཕེལ་རྒྱས་བྱུང་ཡོད།
རྩེ་ཕོ་བྲང་གི་གཟིམ་ཆུང་ས་གསུམ་རྣམ་རྒྱལ་གྱི་རྟེན་གཙོ་རིན་ཆེན་་་་
གཉིས་པ་ལས་བསྒྲུབས་པའི་ཕྱག་ན་པདྨོ་ནམ་མཁའི་སྙིང་པོའི་སྐུ་་་་
བརྙན་ཐོག་ཚད་མས་མཚོན་སྐུ་གསུང་ཐུགས་རྟེན་གསར་བཞེངས་་་
• 779 •



དང་། ལྷ་ལྡན་གཙུག་ལག་ཁང་ཁོར་ཡུག་གི་ལྡེབས་བྲིས། ར་ཆེ་
གཙུག་ལག་ཁང་དང་། རྩེ་ཕོ་བྲང་བཅས་པར་ཉམས་གསོ་གསར་
བསྐྲུན་སོགས་རྣམ་དཀར་གྱི་མཛད་པ་རྒྱ་ཆེ་ཞིང་། གདན་ས་འབྲས་
སེ་དགའ་གསུམ་ལ་རྩ་ཚིག་དང་བཀའ་རྒྱ་ཆེད་དུ་བསྩལ་ནས་ཞིབ་་་་
ཚགས་ཀྱི་བཀའ་བཀོད་འོག་ཆོས་བྱེད་དགེ་འདུན་རྣམས་ནས་བསླབ་
པ་སློབ་གཉེར་དང༌། བཤད་སྒྲུབ་འཆད་ཉན་ལ་ཞེ་བརྩོན་ཐོག་
འདུལ་ཁྲིམས་བསྲུང་རྒྱུས་མཚོན་དགོན་ནང་ཆོས་མཐུན་གྱི་སྒྲིག་སྲོལ་
ཀུན་སྤྱོད་གང་ཅིར་དང་བས་ལྷུར་ལེན་གྱིས་དུས་འདའ་བ་བཅས་་་
བྱུང་ཡོད། རབ་བྱུང་བཅུ་དྲུག་པའི་ཆུ་བྱ་ལོ་ (༡༩༣༣）ཟླ་བ་བཅུ་
པའི་ཚེས་སུམ་ཅུར་དགུང་གྲངས་ལྔ་བཅུ་ང་བརྒྱད་དུ་སོན་སྐབས་སྐུ་
ཡི་བཀོད་པ་ཆོས་དབྱིངས་སུ་བསྡུས་སོ།།
གསུང་རྩོམ་ཁྱོན་བསྡོམས་པར་ཤིང་དུ་འཁོད་པ་པོད་ལྔ་་་་
ཡོད་པ་ལས། པོད་དང་པོར་ཕུར་ལྕོག་ཡོངས་འཛིན་ཚུལ་ཁྲིམས་རྒྱ་
མཚོའི་རྣམ་ཐར་སོགས། པོད་གཉིས་པར་སྐུ་འབུམ་དང་། ལྷ་ལྡན་
སྨོན་ལམ་གྱི་སྐབས་སུ་གནང་བའི་གསུང་བཤད་ལྗགས་སྒྲིགས་ལེ་་་་
ཚན་དུ་མ། པོད་གསུམ་པར་སྙན་ངག་ལེའུ་གསུམ་གྱི་དཔེར་བརྗོད་
དང་། ལེའུ་བར་པའི་དཀའ་གནད་བསྙེལ་བྱང་གནང་བ་སོགས། །
པོད་བཞི་པར་དགོན་སྡེ་ཁག་ལ་བསྩལ་བའི་བཅའ་ཡིག་དང་། རྩ་
ཚིག་སོགས། པོད་ལྔ་པར་གསན་ཡིག་སྐོར་དང་། ལྷ་ལྡན་གཙུག་
• 780 •



ལག་ཁང་དང་། ར་མོ་ཆེ་གཙུག་ལག་ཁང་ཉམས་གསོ་གནང་བའི་
དཀར་ཆག་སོགས་འཁོད་ཡོད་དོ།།
སྟག་ཕུ་རིག་འཛིན་པདྨ་ལྷུན་གྲུབ་ཀྱི་
རྣམ་ཐར་མདོར་བསྡུས།
སྟག་ཕུ་པདྨ་བཛྲ་རམ་རིག་འཛིན་པདྨ་ལྷུན་གྲུབ་ནི་རབ་
བྱུང་བཅོ་ལྔ་པའི་མེ་ཕོ་བྱི་བ་ལོ་（༡༨༧༦）ལ་འཁྲུངས། སྐུ་གཞོན་
ནུའི་དུས་ནས་སྟག་ཕུ་སྤྲུལ་སྐུར་ངོས་འཛིན་བྱས་ནས་སྦྱོར་སྡེབ་བློར་
འཛིན་སོགས་ཀྱི་དབུ་བཙུགས། ཡོངས་འཛིན་དུ་མའི་མདུན་ནས་
ཟབ་དགུའི་མན་ངག་ཐོབ། མདོ་སྔགས་རིག་གནས་སྦྱོང་བའི་གཞི་
ལེགས་པར་བཙུགས། དགུང་ལོ་བཅུ་གསུམ་པ་ས་ཕོ་བྱི་བའི་ལོར་ཟླ་
བ་བཅུ་གཉིས་པའི་ཚེས་གཉིས་ཀྱི་སྔ་དྲོར་འབྲས་སྤུངས་སུ་མཇལ་་་་
སྐོར་ཕེབས། རྟེན་ཁྱད་འཕགས་དང་། གསུང་རབ་རྣམས་ལ་ཕྱག་
མཆོད་དང་། ཕ་བོང་ཁ་པ་བྱམས་པ་བསྟན་འཛིན། བཀའ་འགྱུར་
བ་ཐུབ་བསྟན་ཆོས་ཀྱི་དབང་ཕྱུག་སོགས་ལ་དབང་རྗེས་གནང་ཞུས།
དགུང་ལོ་སུམ་ཅུ་པར་བོད་ཡུལ་གྱི་གནས་ཆེན་མཐའ་དག་ཏུ་གནས་
• 781 •



མཇལ་ཕེབས། དགུང་ལོ་སོ་གསུམ་པར་བཀའ་གདམས་ཕོ་བྲང་དུ་
བློ་བཟང་ཐུབ་དབང་ལ་ལམ་རིམ་གྱི་མྱོང་ཁྲིད་ཞུས། དགུང་ལོ་སོ་
དགུ་པར་དབུས་རི་ལ་བར་སྐོར་ཕེབས། མྱང་ཕུག་ཏུ་བཅད་རྒྱ་
བགྱིས། དགུང་ལོ་ཞེ་དྲུག་པར། གསང་སྔགས་དཔལ་གྱི་སྒྲུབ་སྡེ་
གསར་དུ་བཞེངས། བུམ་གཏེར་སྦུས་པ་དང་རབ་གནས་མཛད།
མདོར་ན་དབུས་ཀྱི་གནས་ཆེན་ཚང་མར་ཆོས་མཇལ་ཕེབས་ཤིང་།
གདུལ་བྱ་མང་པོར་ཆོས་སྦྱིན་རྒྱ་ཆེར་སྤེལ། དགོན་རྟེན་གསར་
བཞེངས་སོགས་རྣམ་དཀར་གྱི་བྱ་བ་རྒྱ་ཆེར་མཛད་ཅིང་། སྤྱིར་དགེ་
ལྡན་རིང་ལུགས་འཛིན་པའི་སྤྲུལ་སྐུ་ཞིག་ཡིན་ཡང་རྒྱལ་བ་ལྔ་པ་ལྟར་
ནང་ན་གསང་སྔགས་རྙིང་མའི་ལུགས་གཙོ་བོར་མཛད་དོ། །ངག་
སྒྲོས་ལྟར་ན་དགུང་ལོ་རེ་ལྔ་རེ་དྲུག་ཙམ་ལ་འདས་སམ་སྙམ་པས་་་་་
དཔྱད་མཛོད།
གསུང་ནི་བླ་མའི་རྣལ་འབྱོར་གྱི་གསོལ་འདེབས། གསུང་
མགུར་ཞལ་གདམས། ཆོ་གའི་སྐོར་དང་གསང་རྣམ་བཀའ་རྒྱ་མ་
བཅས། ཆོས་ཚན་རྣམས་ཀ་ཁའི་གོ་རིམ་བསྒྲིགས་པ་ལྷ་སའི་པར་མ་
པོད་ཆུང་ཞིག་མི་རིགས་དཔེ་མཛོད་ཁང་དུ་བཞུགས་སོ།།
• 782 •



པཎ་ཆེན་བློ་བཟང་ཐུབ་བསྟན་ཆོས་ཀྱི་ཉི་
མའི་རྣམ་ཐར་མདོར་བསྡུས།
པཎ་ཆེན་སྐུ་ཕྲེང་དགུ་པ་བློ་བཟང་ཐུབ་བསྟན་ཆོས་ཀྱི་ཉི་
མ་ནི། རིགས་རུས་ཕུན་སུམ་ཚོགས་ཤིང་། ནོར་ལོངས་སྤྱོད་ཧ་ཅང་
མི་ཕྱུག་པ་བར་མའི་ཁྱིམ་ཚང་དྭགས་བྲུམ་དགའ་ཤར་ཞེས་པར་ཡུམ་
བསྟན་ ཆུང་ མཚོ་ མོའི་ སྲས་ སུ་ རབ་ བྱུང་ བཅོ་ ལྔའི་ ཆུ་ ལུག་་་་
(༡༨༨༣）ལོར་སྐུ་བལྟམས། ས་བྱི་ལོར་ཡང་སྲིད་ཀྱི་དོགས་གནས་
དྭགས་བྲུམ་དགའ་ཤར་དང་། ལ་མོ། ཐོབ་རྒྱལ་བཅས་སུ་འཁྲུངས་
པའི་ཆུང་སྲིད་གསུམ་གསེར་བུམ་དཀྲུག་འདོན་གྱི་བརྟག་དཔྱད་་་་
གནང་རྒྱུའི་ཆེད། རྩེ་ཕོ་བྲང་ས་གསུམ་རྣམ་རྒྱལ་དུ་རྒྱལ་བ་མཆོད་
ཡོན་དང་། བོད་བཞུགས་ཨམ་བན། བཀྲས་ལྷུན་བླ་བྲང་གི་མི་སྣ།
བུམ་སྒྲུབ་ཆོག་གྲྭ་བ་སོགས་སེར་སྐྱ་དུ་མ་གདན་འཛོམས་སར་ཆུང་་་
སྲིད་གསུམ་གྱི་མཚན་བྱང་བ་སོའི་བྱང་བུར་བཀོད་དེ་གསེར་བུམ་་་་་
ནང་བླུགས་ཏེ་ལན་གསུམ་དཀྲུགས་པར་དྭགས་བྲུམ་དགའ་ཤར་དུ་
འཁྲུངས་པའི་ཆུང་སྲིད་རིན་པོ་ཆེའི་མཚན་བྱང་འཕར་ཏེ་ཐོན་པར་་
• 783 •



མ་ཟད། བླ་ལྷ་ཁག་གི་ལུང་བརྟག་སོགས་གང་ནས་རྩེ་མཐུན་བྱུང་
བར་བརྟེན། པཎ་ཆེན་སྐུ་གོང་མ་བསྟན་པའི་དབང་ཕྱུག་གི་ཡང་
སྲིད་དུ་ངོས་འཛིན་ཐོག་རྒྱལ་དབང་ཐུབ་བསྟན་རྒྱ་མཚོས་གཙུག་་་་་
ཕུད་བཞེས། མཚན་བློ་བཟང་ཐུབ་བསྟན་ཆོས་ཀྱི་ཉི་མ་དགེ་ལེགས་
རྣམ་རྒྱལ་ཞེས་གསོལ། ལྷ་ལྡན་གཙུག་ལག་ཁང་ཡས་མས་ལ་གནས་
གཟིགས་ཀྱི་གནང་སྒོ་ལེགས་པར་གྲུབ་སྟེ། བཀྲ་ཤིས་ལྷུན་པོར་
ཆིབས་བསྒྱུར་དང་འབྲེལ་ཕོ་བྲང་རྒྱལ་མཚན་མཐོན་པོའི་ཁྲི་ལ་་་་་་
མངའ་གསོལ་ནས་མཛད་སྒོ་གཟབ་ཅིང་རྒྱས་པ་མཛད། སྐུ་ན་ཕྲ་
བའི་དུས་ནས་དམ་པའི་རང་རྟགས་ཀྱིས་མཛེས་པས་སྐྱེ་བོ་ཐ་མལ་པ་
ལས་ཁྱད་དུ་འཕགས། མདོ་སྔགས་ཀྱི་མཁས་བཙུན་དམ་པ་བློ་
བཟང་བསྟན་འཛིན་དབང་རྒྱལ་ཡོངས་འཛིན་དུ་བསྟེན་ཏེ། དབང་
ལུང་རྗེས་གནང་སོགས་ཀྱི་ཆོས་བཀའ་མང་པོ་གསན། ཕྱག་བྲིས་
འབྲི་ཀློག་གིས་མཚོན་རིག་གནས་ཁག་ལ་གསན་སྦྱོང་མཛད། ཆུ་
སྟག་ལོར་བཀྲ་ཤིས་ལྷུན་པོ་ནས་དབུས་ལྗོངས་ལྷ་ལྡན་དུ་ཆིབས་་་་་
བསྒྱུར་གནང་སྟེ་རྒྱལ་བ་ཐུབ་བསྟན་རྒྱ་མཚོས་མཁན་སློབ་སྦྲགས་མ་་
དང་། དགའ་ལྡན་ཁྲི་གདན་ཟུར། ཤར་བྱང་ཆོས་རྗེ་སོགས་འདུལ་
བ་འཛིན་པ་གྲངས་ཚང་བའི་དབུས་སུ་དགེ་བསྙེན་དང༌། བར་མ་
རབ་བྱུང་སྔོན་དུ་འགྲོ་བས་ཚིགས་སྔ་མ་དགེ་ཚུལ་དང་། བསླབ་གཞི་
ཡོངས་སུ་རྫོགས་པའི་དགེ་སློང་གི་སྡོམ་པ་བཅས་རིམ་བཞིན་བཞེས།
• 784 •



བསྲུང་བྱའི་བཅད་མཚམས་གཙང་མར་མཛད་པས་བཙུན་པའི་ཡོན་
ཏན་མཆོག་ཏུ་གྱུར། དེ་ནས་མཚན་ཉིད་ཀྱི་གཞུང་ལུགས་བཀའ་
པོད་ལྔ་ལ་གོ་རིམ་ལྡན་པའི་ཐུགས་གཉེར་གནང་། ཚིག་དོན་ཀུན་ལ་
ཐོས་བསམ་གྱིས་སྒྲོ་དོགས་ལེགས་པར་བཅད་དེ་མཁས་པའི་རྩེར་་་་་
སོན། ཤིང་སྦྲུལ་ལོར་རྒྱ་གར་དུ་ཆིབས་བསྒྱུར་ཐོག་ཟླ་ཤས་བཞུགས་
ནས་སླར་བོད་ལྗོངས་སུ་ཆིབས་བསྒྱུར་གནང་། བཀྲ་ཤིས་ལྷུན་པོའི་
ཐོས་བསམ་གྲྭ་ཚང་དང་། དཀྱིལ་ཁང་ལེགས་བཤད་གླིང་། ཤར་རྩེ་
བསམ་གཏན་གླིང་བཅས་གྲྭ་ཚང་གསུམ་ལ་འཇམ་དབྱངས་དམར་་་་་
སེར། འཇམ་དབྱངས་དཀར་པོ། འཇམ་དབྱངས་སྨྲ་སེང་བཅས་ཀྱི་
སྣང་བརྙན་ཞལ་ཐང་བཟང་གོས་ཀྱི་གཤམ་ལག་ཅན་རེ་ཐུགས་དམ་་
གྱི་རྟེན་དུ་སྦྱོར་འབུལ་ཐོག་མཆོད་སྤྲིན་དང་། དགེ་འདུན་འདུས་
ཚོགས་སུ་བསྙེན་བཀུར་མང་འགྱེད་བཅས་གཟབ་རྒྱས་སྤྲོས། ཐེག་
ཆེན་བསྟན་བཅོས་མངོན་རྟོགས་རྒྱན་གྱི་འགྲེལ་པ་བསམ་འཕེལ་་་་་་
དབང་གི་རྒྱལ་པོ་དང་། དཀྱིལ་ཁང་ལེགས་བཤད་གླིང་པར་ཕར་
ཕྱིན་སྤྱི་དོན་དང་། ཚད་མ་རྣམ་འགྲེལ་གྱི་དགོངས་དོན་གསལ་བར་
བྱེད་པའི་མཐའ་དཔྱོད་ལུང་རིགས་གཏེར་མཛོད་ཅེས་པ་པར་བསྐྲུན་
མཛད། ཤིང་ཡོས་( ༡༩ ༡༥)ལོར་བཀྲ་ཤིས་ལྷུན་པོར་གསེར་ཟངས་
ལས་བསྐྲུན་པའི་རྗེ་བཙུན་བྱམས་པ་མགོན་པོའི་སྐུ་བརྙན་མཐོ་ཚད་
ཁྲུ་བརྒྱ་ཙམ་ཡོད་པ་ཞིག་བཞེངས། དེ་ནི་འཛམ་གླིང་དུ་གསེར་
• 785 •



ཟངས་ཀྱི་སྐུ་བརྙན་ཆེ་ཤོས་ཤིག་ཡིན། ས་ལུག་ལོར་བྱམས་སྐུའི་སྤྱན་
སྔར་གསེར་སྦྱངས་ལས་བསྐྲུན་པའི་སྣང་གསལ་གྱི་ཡོལ་གོ་རིན་ཆེན་
ཕྲ་ཚོམས་ཀྱིས་མཆོག་ཏུ་སྤུད་པ་ཞིག་འབུལ་གནང་མཛད། ཆུ་ཕག་
（༡༩༢༣）ལོར་བཀྲ་ཤིས་ལྷུན་པོ་ནས་སོག་ཡུལ་བརྒྱུད་པེ་ཅིན་་་་་
སོགས་སུ་ཆིབས་བསྒྱུར་གནང་། རི་བོ་རྩེ་ལྔར་ཞབས་བཏེག་ཏེ་སྨོན་
ལམ་སྐབས་འདུས་ཚོགས་སུ་ལོ་ལྟར་བསྙེན་བཀུར་ཉིན་འཁྱོངས་་་་་་
གཅིག་གི་མཐུན་རྐྱེན་མ་རྩ་སྦྱོར་འཇགས་མཛད། པེ་ཅིན་ཡིན་དའི་
ཕོ་བྲང་དུ་བཞུགས་སྐབས་སུམ་ཅུ་པའི་སྙིང་པོ་ལེགས་བཤད་ལྗོན་་་་་
དབང་གི་འགྲེལ་པ་ཞིག་བཀའ་རྩོམ་མཛད། རྒྱལ་དབང་ཐུབ་བསྟན་
རྒྱ་མཚོ་ཞི་དབྱིངས་སུ་མནལ་བས་དགོངས་རྫོགས་མཆོད་སྤྲིན་རྒྱ་ཆེ་་
སྤྲོས་ནས་ཡང་སྲིད་མྱུར་དུ་འབྱོན་པའི་གསོལ་འདེབས་བརྩམས། གོ་
མིང་ཏང་སྲིད་གཞུང་གིས་མཚན་འཕར་གཡང་ཊིའི་ཐམ་ག་ཞིག་་་་་
འབུལ་བཞེས་ཀྱི་རྟེན་འབྲེལ་བསྐྱངས། རྒྱ་སོག་གི་དགོན་སྡེ་ཕལ་མོ་
ཆེར་ཞབས་བཅགས་ནས་རྣམ་དཀར་མཆོད་སྤྲིན་དང་། བསྙེན་
བཀུར་མང་འགྱེད་སོགས་གཟབ་འབུལ་ཐོག་སྐྱེ་བོ་སེར་སྐྱ་གྲངས་་་་་་
ལས་འདས་པར་དབང་ལུང་རྗེས་གནང་སོགས་ཀྱི་ཆོས་སྦྱིན་རྒྱུ་ཆེ་་་
བསྩལ། རབ་བྱུང་བཅུ་དྲུག་པའི་མེ་གླང་（༡༩༣༧）ལོར་དགུང་
གྲངས་ལྔ་བཅུ་ང་བཞིར་སོན་སྐབས་སྐྱེ་རྒུ་མདོར་སྐུ་ཡི་བཀོད་པ་ཆོས་
• 786 •



དབྱིངས་སུ་ཐིམས། སྐུ་གདུང་བཀྲ་ཤིས་ལྷུན་པོར་གདན་དྲངས།
གསེར་གདུང་སྲིད་གསུམ་མཛེས་རྒྱན་བཞེངས།
གསུང་ནི། བྱང་ཆུབ་ལམ་རིམ་སྐོར་དང་། བཅའ་ཡིག་
འབོར་ཆེན། ཆབ་ཤོག་དང་གསོལ་འདེབས་སོགས་པོ་ཏི་ཁ་པ་ནས་
ཅ་པའི་བར་པོད་བཞི་མི་རིགས་དཔེ་མཛོད་ཁང་དུ་བཞུགས་སོ།།
ཀླུ་འབུམ་ཤེས་རབ་རྒྱ་མཚོའི་རྣམ་
ཐར་མདོར་བསྡུས།
ལྷ་རམས་དགེ་བཤེས་ཤེས་རབ་རྒྱ་མཚོ་ནི། མཚོ་སྔོན་རྡོ་
སྦིས་གསེར་མུན་ལྗོངས་ཀྱི་སའི་ཆར་གཏོགས་པ་ཧོར་གྲོང་པ་ཞེས་་་་་
པའི་གྲོང་སྡེ་དེར་ཡབ་ལྷ་ལུང་སྐྱབས་དང་། ཡུམ་ལྷ་ལུང་སྐྱིད་གཉིས་
ཀྱི་སྲས་སུ་རབ་བྱུང་བཅོ་ལྔ་པའི་ཤིང་ཕོ་སྤྲེལ་གྱི་ལོའི་(༡༨༨༤) ཟླ་
བ་བཞི་པའི་ཡར་ངོར་སྐུ་བལྟམས། དགུང་ལོ་ལྔ་པའི་ཚེ་འབྲས་
སྤུངས་སྒོ་མང་དགེ་བཤེས་ལྷ་རམས་པ་ནོར་བུ་རིན་པོ་ཆེའི་དྲུང་ནས་
རབ་བྱུང་དགེ་ཚུལ་གྱི་སྡོམ་པ་བཞེས། དགེ་ལྡན་འཕེལ་རྒྱས་གླིང་གི་
ཆོས་སྒོར་ཞུགས་ནས་ཡི་གེ་སྦྱོར་ཀློག་ལ་སྦྱང་པ་ལེགས་པར་མཛད།
• 787 •



དགུང་ལོ་བཅུ་དྲུག་པའི་སྟོན་ཁར་ཆོས་སྡེ་ཆེན་པོ་བླ་བྲང་བཀྲ་ཤིས་
འཁྱིལ་གྱི་ཆོས་གྲྭར་ཞུགས་ཏེ་སློབ་གཉེར་ལ་བརྩོན་པ་ཆེན་པོ་་་་
མཛད། ཨ་ཁུ་གུང་ཐང་བློ་གྲོས་དང་། འཇམ་དབྱངས་བཞད་པ་སྐུ་
ཕྲེང་བཞི་པ་བསྐལ་བཟང་ཐུབ་བསྟན་དབང་ཕྱུག་སོགས་མཁས་པ་་་
མང་པོར་བསྟེན། ཨ་ཁུ་གུང་ཐང་བློ་གྲོས་ཚང་གི་མདུན་ནས་དགེ་
སློང་གི་སྡོམ་པ་མནོས། དགུང་ལོ་ཉེར་གཅིག་པར་ཁོང་དབུས་སུ་
ཕེབས་ཏེ་འབྲས་སྤུངས་སྒོ་མང་གྲྭ་ཚང་གི་ཆོས་སྒོར་ཞུགས་ཤིང་།
མདོ་སྔགས་རིག་གནས་ཡོངས་སུ་རྫོགས་པའི་མཁས་པའི་དབང་པོ་་་
མཆོག་གྲུབ་དཀར་པོ་དང་། བླ་མ་འབུལ་སྡུད་རིན་པོ་ཆེ་བློ་བཟང་
ཡེ་ཤེས་བསྟན་པའི་རྒྱལ་མཚན་སོགས་དགེ་བའི་བཤེས་གཉེན་བཅུ་་་
ཕྲག་གསུམ་ལྷག་སྤྱི་བོའི་ཅོད་པན་དུ་བསྟེན་ཏེ་རིག་པའི་གནས་་་་་
མཐའ་དག་ལ་ཐོས་བསམ་མཐར་ཕྱིན་པར་མཛད་ནས་འཆད་རྩོད་་་་
རྩོམ་གསུམ་གྱི་མཛད་པ་རྒྱ་ཆེར་སྤེལ། དགུང་ལོ་སོ་གསུམ་གྱི་སྟེང་
དམིགས་བསལ་གྱིས་ལྷ་རམས་འཕར་མའི་མིང་བཏགས་བླངས།
ནོར་བུ་གླིང་གའི་རྩོད་རྒྱུགས་སྐབས་ཨང་དང་པོ་ཐོབ། རྩེའི་གཟིམ་
ཆུང་དུ་ཚོགས་ལངས་དམིགས་བསལ་ཅན་གནང་བ་སོགས་མཁས་་་་
གྲགས་ཀྱི་རྩལ་ཐོན། ལོ་དེར་སྨོན་ལམ་གྱི་གྲྭ་སྐོར་བ་རྣམས་དམ་
བཅའ་ཨང་རིམ་སྒྲིག་སྐབས། ཏཱ་ལའི་བཅུ་གསུམ་པའི་བཀའ་དོན་
ལྟར་རིག་པའི་གནས་ལྔ་ལ་མཁས་པ་ཨང་དང་པོ་འབྲས་སྤུངས་སྒོ་་་ .
• 788 •



མང་ཀླུ་འབུམ་དགེ་བཤེས་ཤེས་རབ་རྒྱ་མཚོ་ཞེས་མཚན་སྙན་གྱི་མེ་་་
ཏོག་དགུང་དུ་འཐོར། དགུང་ལོ་སུམ་ཅུ་སོ་བཞི་པར་ཏཱ་ལའི་བཅུ་
གསུམ་པའི་བཀའ་ལྟར་བུ་སྟོན་རིན་ཆེན་གྲུབ་ཀྱི་གསུང་འབུམ་པོད་
ཉེར་དྲུག་སྐོར་ཡོད་པ་པར་གཞི་གསར་བཞེངས་ཀྱི་ཞུ་དག་དང་། དེ་
རྗེས་བཀའ་འགྱུར་ལྷ་ས་པར་གསར་གྱི་ཞུ་དག་མཛད། ཁོང་ལ་སློབ་
མ་ཡང་ཧ་ཅང་མང་པོ་ཡོད། གྲགས་ཆེ་བ་དགེ་བཤེས་ལྷ་རམས་པ་
སྐལ་བཟང་རྒྱ་མཚོ་དང༌། དགེ་བཤེས་གཞུང་པ་ཚུལ་ཁྲིམས་རྒྱ་མཚོ་
སོགས་དང་། དེ་མིན་སློབ་གཉེར་ལ་དོན་གཉེར་བྱེད་མཁན་མང་པོ་
ལ་སྒྲ། སྙན་ངག་སུམ་རྟགས་སོགས་ཁྲིད་ནས་བསྐྱེད་བསྲིངས་མཛད་
དེ་བོད་ཀྱི་རིག་གནས་མི་ཉམས་གོང་སྤེལ་གྱི་བྱ་བ་མང་པོ་ཞིག་་་་་་
མཛད། དགུང་ལོ་ང་ལྔར་ཕེབས་ཚེ་རྒྱ་ནག་ཏུ་ཕེབས། དེ་ནས་ཀྲུང་
ཧྭ་མི་དམངས་སྤྱི་མཐུན་རྒྱལ་ཁབ་དབུ་བརྙེས་རྗེས་བོད་ཞི་བས་་་་་
བཅིང་འགྲོལ་ཆེད་དུ་འབད་པ་ལྷོད་མེད་མཛད། ནང་པའི་ཆོས་
ཚོགས་ཀྱི་ཚོགས་གཙོའི་གོ་གནས་བཞེས། དགུང་ལོ་དོན་གསུམ་པར་
རྒྱ་གར་དང་། བལ་པོ་རྒྱལ་ཁབ་གཉིས་ཀྱིས་གདན་ཞུས་ལྟར་ཤཱཀྱ་
ཐུབ་པ་མྱ་ངན་ལས་འདས་ནས་ལོ་ཉིས་སྟོང་ལྔ་བརྒྱ་འི་རྗེས་དྲན་་་་་
ཚོགས་ཆེན་ལ་ཞུགས། གཞན་ཡང་དེའི་སྔོན་དུ་འབར་མ། ཅན་
པུའུ་ཀྲེ། སིང་ག་ལ་སོགས་ལ་ཕེབས་ནས་ཆོས་ལུགས་ཀྱི་མཚམས་
འདྲི་གནང་།
• 789 •



རབ་བྱུང་བཅུ་དྲུག་པའི་ས་སྤྲེལ་ལོར་(༡༩༦༨）
ཟླ༡༡ཚེས༡ཉིན་མཚོ་སྔོན་ཕྱོགས་སུ་སྐུ་གཤེགས་སོ།།
ཆོས་དཔལ་ཞིང་བློ་བཟང་རྒྱ་མཚོའི་
རྣམ་ཐར་མདོར་བསྡུས།
ཆོས་དཔལ་ཞིང་བློ་བཟང་རྒྱ་མཚོའམ། ཅོ་ནེ་བླ་མ་ནི།
ཡུལ་མདོ་སྨད་ཀྱི་བྱེ་བྲག་ཅོ་ནེ་ཞེས་པའི་སའི་ཆར། དཔོན་རིགས་
ཤིག་གི་ཁྱིམ་དུ་རབ་བྱུང་བཅུ་བཞི་པའི་མཇུག་ཙམ་ལ་སྐུ་བལྟམས།
དགུང་ལོ་གཞོན་དུས་སུ་ཞང་ལྷ་པ་ཆེན་པོའི་མདུན་ནས་གསན་སྦྱོང་
གི་དབུ་ཚུགས། དགུང་ལོ་བཅུ་གསུམ་པར་བླ་བྲང་བཀྲ་ཤིས་འཁྱིལ་
དུ་ཕེབས་ནས་ཆོས་གྲྭར་ཞུགས། ལོ་བཅུ་ཕྲག་གསུམ་ཙམ་རིང་མདོ་
སྔགས་ཀྱི་གཞུང་ཆེན་རྣམས་ལ་ཐོས་བསམ་མཛད། ཅོ་ནེའི་དབུ་བླ་
མངའ་རིས་མཁས་སྤྲུལ་ནམ་མཁའ་རྒྱལ་མཚན་ལ་སྙན་ངག་གསན།
འཇམ་བཞད་སྐུ་ཐོག་བཞི་པ་དང་། ཐུའུ་བཀྭན་མཆོག་སྤྲུལ་ལའང་
ཆོས་འབྲེལ་འགའ་ཞུས། སོག་ཡུལ་གོ་དན་གྱི་གདན་སར་ཕག་མོའི་
གནས་ཁང་མཇལ་བར་ཕེབས། སྐུ་འབུམ་བྱམས་པ་གླིང་དུ་མཇལ་
• 790 •



སྐོར་སོགས་ཐེངས་གསུམ་ཙམ་ཞབས་ཀྱིས་བཅགས། བཀྲ་ཤིས་
འཁྱིལ་དུ་མདོ་སྔགས་ཀྱི་འཆད་ཉན་མང་དུ་མཛད་ཅིང་། ཞབས་
དྲུང་ངག་དབང་རྒྱ་མཚོ། བསྟན་འཛིན་འཕྲིན་ལས། ཀླུ་འབུམ་ཤེས་
རབ་རྒྱ་མཚོ་སོགས་སློབ་མ་མཁས་ཆེན་མང་པོ་སྤེལ། མཁས་པའི་
གྲགས་པ་དབུས་གཙང་ཁམས་གསུམ་དུ་ཁྱབ། པཎ་ཆེན་རིན་པོ་ཆེ་
ནས་བཀྲ་ཤིས་ལྷུན་པོར་འཆད་ཉན་ལ་ཕེབས་དགོས་པའི་བཀའ་་་་
གནང་བར་བརྟེན། སྐུ་ཚེའི་སྨད་དུ་བཀྲ་ཤིས་ལྷུན་པོར་བྱོན་ནས་
གཞུང་ལུགས་རབ་འབྱམས་སྨྲ་བའི་སློབ་དཔོན་དུ་གྱུར། དགའ་རབ་
རྗེ་དྲུང་བློ་བཟང་ཚུལ་ཁྲིམས་སོགས་སློབ་མ་མཁས་དབང་མང་པོ་་་་
སྤེལ། སྐུ་ཚེའི་མཐའ་མར། ཏཱ་ལའི་བླ་མ་བཅུ་གསུམ་པས། བཀའ་
འགྱུར་ཞུ་དག་མཛད་པོར་ཡོང་དགོས་ཀྱི་བཀའ་ཕེབས་ལྟར་གཙང་་་་
ནས་དབུས་ལྷ་ལྡན་དུ་བྱོན། ཤེས་རབ་རྒྱ་མཚོ་རྐྱེན་དབང་གིས་མདོ་
སྨད་དུ་ཕེབས་ནས། བཀའ་འགྱུར་ཞུ་དག་མཛད་འཕྲོར་ལུས་པ་
དེའི་རྒྱུན་བསྐྱངས། ཡུན་རིང་མ་ཁོམ་པར་རབ་བྱུང་བཅོ་ལྔ་པའི་ཆུ་
མོ་ཕག་གི་ལོར་( ༡༩ ༢༣）སྐུ་གཤེགས་སོ། །
གསུང་ནི། ཚད་མའི་སྐོར་དང་། གཏམ་ཚོགས། བསྟོད་
ཚོགས། ཆབ་ཤོག་སོགས་ཆོས་ཚན་བཅུ་པོ་པོད་ཆུང་གཅིག་བྱས་པ་
ཞིག་མི་རིགས་དཔེ་མཛོད་ཁང་དུ་བཞུགས་ཡོད་ཅིང་། གསུང་ཕལ་
ཆེར་ཚིགས་བཅད་མང་ཞིང་སྒྲ་རྒྱན་སྣ་ཚོགས་དང་ཀ་རྩོམ་སོགས་་་་་
• 791 •



སྙན་ངག་གི་ཉམས་འགྱུར་ཕུན་སུམ་ཚོགས་པ་ཤ་སྟག་ཡིན་ནོ།།
རྫོང་དཀར་འཇིགས་མེད་དམ་ཆོས་རྒྱ་མཚོའི་
རྣམ་ཐར་མདོར་བསྡུས།
འཇིགས་མེད་དམ་ཆོས་རྒྱ་མཚོ་ནི་མདོ་སྨད་རེབ་གོང་གི་་
ཡུལ་གྱི་བྱེ་བྲག་ལམ་མདངས་ཞེས་པའི་ས་ཆར་ཡབ་སྔགས་འཆང་་་
དགེ་འདུན་བསོད་ནམས་དང་ཡུམ་སྒྲོལ་མ་སྐྱིད་གཉིས་ལ་སྲས་མིང་་་་
སྲིང་བརྒྱད་ཡོད་པའི་ནང་གི་ཐ་ཆུང་ཡིན་ལ། རབ་བྱུང་བཅོ་ལྔ་པའི་
ས་ཕོ་ཁྱིའི་ལོ་ (༡༨༩༨） ཟླ་བ་བཅུ་གཉིས་པའི་ཚེས་ཉེར་ལྔ་ལ་་་་་
འཁྲུངས་སོ། ཁྱེའུའི་མིང་ལ་གུ་རུ་དབང་ཆེན་སྐྱབས་ཟེར།
དགུང་ལོ་ལྔ་པར་ཡབ་ཡུམ་དང་སྡེབས་ཏེ་རོང་པོར་་་་་
ཕེབས། ཤར་བློ་བཟང་སྐལ་ལྡན་བསྟན་པའི་རྒྱལ་མཚན་མཇལ། ལོ་
ཚད་དང་མིང་འབྲོག་པའི་གནས་ཚུལ་སོགས་བཀའ་འདྲི་གནང་བའི་
ལན་ཐོགས་མེད་ཕུལ་བས་བླ་མ་ཤིན་ཏུ་ཐུགས་དགྱེས།
དེ་ནས་མི་རིང་བར་ཤར་བློ་བཟང་སྐལ་ལྡན་བསྟན་པའི་་་་
རྒྱལ་མཚན་གྱིས་རྫོང་དཀར་འཇིགས་མེད་བསམ་གཏན་གྱི་ཡང་སྲིད་
• 792 •



དུ་ངོས་འཛིན་མཛད། གདན་སའི་ཁྲིར་བཀོད་དེ་དུང་དཀར་བླ་
རྒན་མདུན་ནས་ཀ་ཁ་སོགས་ཀློག་སྦྱོང་བའི་འགོ་བཙུགས། ཞྭ་
དམར་རིན་པོ་ཆེའི་ཞལ་བཀོད་ལྟར་སྤྱན་སྔ་དཀོན་མཆོག་ཕུན་་་་
ཚོགས་ཀློག་གི་སློབ་དཔོན་བཀུར། འབྲི་ཀློག་བློར་འཛིན་བཅས་
ལེགས་པར་སྦྱངས། དགུང་ལོ་བདུན་པའི་ཐོག་ལྡེ་ཚར་ཕེབས་ནས་
ཞྭ་དམར་དགེ་འདུན་བསྟན་འཛིན་རྒྱ་མཚོ་མཇལ། གསེར་སྲང་གང་
གིས་གཙོས་པའི་འབུལ་བ་གྱ་ནོམ་པ་ཕུལ་ཞིང་མཁན་པོ་དེ་ཉིད་ཀྱི་ས་
མདུན་ནས་རབ་བྱུང་གི་སྡོམ་པ་མནོས། འཇིགས་མེད་དམ་ཆོས་རྒྱ་
མཚོ་ཞེས་པའི་མཚན་གནང༌། དགུང་ལོ་བརྒྱད་པར་ཞྭ་དམར་རིན་
པོ་ཆེར་འཇིགས་བྱེད་ཀྱི་དབང་ཞུས། གསང་མཚན་རིན་ཆེན་རྡོ་རྗེ་
རྩལ། ཁྲི་རྒན་འཇམ་དབྱངས་ཐུབ་བསྟན་རྒྱ་མཚོ་དང་བདེ་ཡངས་
རིན་པོ་ཆེ་སོགས་ལའང་དབང་ལུང་ཅི་རིགས་ཞུས། དགུང་ལོ་དགུ་
པར་སྐུ་འབུམ་དུ་བྱོན་ཏཱ་ལའི་བླ་མ་བཅུ་གསུམ་པ་དེར་ཕེབས་པ་
དང་སྟབས་འགྲིགས་པ་མཇལ་ཞིང་དངོས་འབུལ་མཛད་ནས་ཕྱུག་་་་
དབང་ཞུས། སྐུ་འབུམ་གྱི་གསེར་གདུང་ཆེན་མོ་སོགས་རྟེན་རྣམས་
མཇལ། བཅོ་ལྔའི་དགོང་མོར་མཆོད་པའི་མར་རྒྱན་རྒྱས་སྤྲོས་རྣམས་
ལ་ལྟད་མོ་གཟིགས། དགུང་ལོ་བཅུ་གཅིག་པར་བྱ་ཁྱུང་བརྒྱུད་དེ་
ཚུར་བྱོན། བླ་མའི་མདུན་ཟབ་ཆོས་མུ་མཐུད་ཞུས། མཐུ་དགོན་
དང་འདན་མ། དན་ཏིག རྒྱ་ཞུར་སོགས་སུ་ཕེབས། སྐབས་
• 793 •



དེར་གཙ་སྟོན་བསྟན་འཛིན་ཆོས་འཕེལ་ཤེལ་དགོན་དུ་བཞུགས་པ་་་
མཇལ་སར་བྱོན་ནས། བཀའ་གདམས་གླེགས་བམ་དང་། ཐུའུ་
བཀྭན་གསུང་འབུམ། ཨ་རོལ་བློ་བཟང་ལུང་རིགས་རྒྱ་མཚོའི་གསུང་
འབུམ་ལུང་སོགས་བཀའ་ཆོས་མང་པོ་ཞུས། དགུང་ལོ་བཅུ་གསུམ་
པར་ལྡེ་ཚ་བཀྲ་ཤིས་ཆོས་སྡིངས་སུ་བྱོན་ནས་སློབ་དཔོན་མཛོད་དགེ་
ཚུལ་ཁྲིམས་དང་བླ་མ་བློ་བཟང་དཔལ་ལྡན་རྣམ་གཉིས་ཀྱི་མདུན་དུ་
དཔེ་ཁྲིད་ཀྱི་དབུ་བཙུགས། རྭ་སྟོད་བསྡུས་གྲྭ་ནས་འགོ་བརྩམས་ཏེ་
ཚད་མའི་གཞུང་རྣམས་གསན། ལྡེ་ཚ་དགོན་དུ་བཞུགས་ཤག་གསར་
པ་ཞིག་བཏབ་ནས་བཞུགས། རིམ་བཞིན་ཚད་མ་གཙོར་བཟུང་ཐོག་
དག་ཡིག་བཅས་སྦྱོང་བ་དང་བར་བར་རྣམས་སུ་དབང་ལུང་སོགས་་
ཀྱང་མང་པོ་ཞུས་དགུང་ལོ་བཅོ་ལྔ་པ་ཆུ་བྱི་ལོར་ (༡༩༡༢） ཁོང་གི་
བླ་མ་ཞྭ་དམར་བ་འདས། རྣམ་ཐར་བསྟོད་ཚོགས་སོགས་བཀའ་
བསྟན་མང་པོ་ཞལ་ཀློག་མཛད།
དགུང་ལོ་བཅུ་དྲུག་པར། ནགས་ཀློང་དགེ་ལེགས་ཆོས་
རྫོང་དུ་ཕེབས་ནས་འཇམ་དབྱངས་བླ་མའི་མདུན་ཀུན་བཏུས་དང་་་་
མཛོད་སོགས་དཔེ་ཁྲིད་གསན། སྐབས་དེར་ཡབ་འདས་ནས་རང་
ཡུལ་དུ་ཡུམ་གྱི་ཐུགས་གསོའི་ཕྱིར་ཕེབས། དེ་ནས་སྒྲ་དང་སྡེབ་སྦྱོར་
སྦྱངས། དགུང་ལོ་བཅུ་དགུ་པ་མེ་འབྲུག་ལོར་（༡༩ ༡༦) འཇམ་
དབྱངས་ཐུབ་བསྟན་རྒྱ་མཚོས་མཁན་པོ་དང་ཡོངས་འཛིན་བློ་བཟང་
• 794 •



དཔལ་བས་གསང་སྟོན་སོགས་དགེ་འདུན་གྲངས་ཚང་དབུས་སུ་དགེ་
སློང་གི་སྡོམ་པ་མནོས། འདུལ་བ་མདོ་རྩ་སོགས་འདུལ་བའི་སྐོར་གྱི་
གཞུང་རྣམས་ལེགས་པར་གསན། སྐབས་དེར་རེབ་གོང་དུ་དུས་མ་
བདེ་བར་བརྟེན་ཤེལ་དགོན་དུ་ཕེབས་ནས་ཡོངས་འཛིན་བློ་བཟང་་་་
དཔལ་བའི་དྲུང་ནས་སྔགས་རིམ་གྱི་ཁྲིད་གསན་པའི་དབུ་བཙུགས། .
རྫོང་དཀར་དུ་གཞི་ཕབ་སྟེ་སྔགས་རིམ་ཆེན་མོར་གསན་སྦྱོང་མཛད་་
ཅིང་བརྗེད་བྱང་ཡང་བཏབ། དེ་ནས་རིམ་བཞིན་དགེ་བའི་བཤེས་
གཉེན་དུ་མའི་སྤྱན་སྔར་ཁྲིད་ལུང་མཐའ་ཡས་པ་གསན། རོང་བོར་
འཇིགས་མེད་ཚང་དང་སྟག་ལུང་སྤྲུལ་སྐུ་སོགས་ལས་སྒྲ་རིག་དང་་་་
ལཉྫའི་ཡིག་གཟུགས་སོགས་སྦྱངས། རྩིས་ཀྱི་རིག་པ་ཡང་མཐར་ཕྱིན་
པར་སྦྱངས། ཡོངས་འཛིན་མཆོག་གི་མདུན་ནས་སྙན་ངག་གི་གཞུང་
མེ་ལོང་མ་འགྲེལ་པ་བཅས་གསན། དགུང་ལོ་ཉེར་བརྒྱད་པར་བློ་
བཟང་དཔལ་ལྡན་མདུན་དབུ་མའི་གཞུང་འཇུག་པ་བཅས་ཀྱི་དཔེ་་་
ཁྲིད་ཞུས། གསེར་ཁ་འཇིགས་མེད་སྐལ་བཟང་དང་ལུམ་ར་སྤྲུལ་སྐུ་
སོགས་ལ་བསྙེན་རྫོགས་ཀྱི་སྡོམ་པ་བསྩལ། དགུང་ལོ་སུམ་ཅུ་པར་
ཤར་སྐལ་ལྡན་རྒྱ་མཚོའི་གདན་ས་རོང་བོ་དགོན་དུ་ཕེབས་ནས།
ཤར་སྐུ་ཕྲེང་བདུན་པ་སྐལ་བཟང་འཕྲིན་ལས་རྒྱ་མཚོར་དམ་པའི་་་་
ཆོས་ཀྱི་དགའ་སྟོན་བསྩལ་ཞིང་གསེར་ཁྲིར་བཀོད། སྤྲུལ་སྐུ་དེའི་
རིགས་ཀྱི་ཅོད་པན་དུ་བཀུར། སྤྲུལ་སྐུ་དེ་ལ་དབང་ལུང་བཤད་ཁྲིད་
• 795 •



སོགས་ཡུན་རིང་ཕུལ། དགུང་ལོ་སོ་གཅིག་པར་རྔ་བའི་ཡུལ་དུ་བྱོན་
ནས་ཀིརྟི་དགོན་སོགས་སུ་དགེ་འདུན་རྣམས་ལ་ཆོས་ཆར་ཕབ།
རོང་ཆེན་ཀིརྟི་སྤྲུལ་སྐུའི་ཡོངས་འཛིན་དུ་གྱུར། དགུང་ལོ་སོ་བདུན་
པ་ཤིང་ཁྱི་ལོའི་（༡༩༣༤) ཟླ་བ་བཞི་པར་པཎ་ཆེན་དགུ་པ་བློ་་་་
བཟང་ཐུབ་བསྟན་ཆོས་ཀྱི་ཉི་མ་དབུས་ས་གནས་སྲིད་གཞུང་དང་་་་
འགལ་ཟླ་བྱུང་བས་རྒྱ་ཧོར་ཡུལ་གྲུར་ཕེབས་ལམ་སྐུ་འབུམ་དུ་བརྒྱུད་
པ་མཇལ་བར་བྱོན། པཎ་ཆེན་ནས་འཆད་ཉན་སྒོམ་སྒྲུབ་སྒོ་ནས་
རྒྱལ་བའི་བསྟན་པ་སྤེལ་དགོས་ཚུལ་སོགས་ཀྱི་བཀའ་ལུང་ལྷུག་པར་་་
བསྩལ། ཆེ་ཤོས་སྤྲུལ་སྐུ་དང་ཨ་ཀྱཱ་སྤྲུལ་སྐུ་སོགས་མཇལ་ཞིང་གསོལ་
སྟོན་དང་གསུང་མཆིད་ལེགས་པར་མཛད། དགུང་ལོ་ཞེ་བདུན་པ་
ཤིང་སྤྲེལ་ལོར་(༡༩༤༤) ཡོངས་འཛིན་འཇམ་དབྱངས་བླ་མ་སྐུ་་་
གཤེགས། དགོངས་རྫོགས་རྒྱ་ཆེན་བསྒྲུབས། དགུང་ལོ་ཞེ་བརྒྱད་
པར་སྤྱན་སྔ་དཀོན་མཆོག་ཕུན་ཚོགས་དགུང་གྲངས་གྱ་གསུམ་་་་་
ཕེབས་པ་དེས་སྐུ་མ་འདས་གོང་དགོངས་རྫོགས་སྔོན་དུ་སྒྲུབ་དགོས་་
ཞེས་ཞལ་བཀོད་མཛད་པ་ལྟར་དགོན་སྡེ་དང་སྤྲུལ་སྐུ་ཁག་ལ་བསྔོ་་་
རྟེན་དང་འབུལ་འགྱེད་སྒོར་མོ་ཆིག་ཁྲི་ལྷག་བཏང་ནས་ཡོངས་་་་་
འཛིན་སྤྱན་སྔ་རིན་པོ་ཆེའི་དགེ་སྒྲུབ་རྒྱ་ཆེར་མཛད་པས་ཡོངས་་་་་
འཛིན་སྤྱན་སྔ་རིན་པོ་ཆེས་ཐུགས་དགྱེས་པ་ཆེན་པོ་གནང་། མདོར་
ན། མདོ་སྨད་ཀྱི་རྨ་ཀླུང་ཆེན་པོའི་ལྷོ་བྱང་གི་དགོན་སྡེ། རོང་བོ་
• 796 •



དང་། སྟག་ཚང་ལྷ་མོ། ཀ་རིང་། བྱང་ཁྱུང་སོགས་དང་རྔ་ཁོག་གི་
དགོན་གསར་སོགས་དགེ་ལྡན་པའི་དགོན་སྡེ་རྣམས་སུ་ཐེངས་མང་
ཕེབས་ཏེ་ལུང་ཁྲིད་འཆད་ཉན་དང་དགེ་ཚུལ་དགེ་སློང་གི་སྡོམ་པ་་་
གནང་བ་སོགས་ཆོས་ལྡན་གྱི་བྱ་བ་མང་པོ་མཛད་ཅིང་། ལན་ཀྲུའུ་
གྲོང་ཁྱེར་དུ་ནད་འཆོས་ལ་ཐེངས་ཤིག་བྱོན་མྱོང་བ་བཅས། ཡོངས་
འཛིན་གཙོ་བོ་ཞྭ་དམར་དགེ་འདུན་བསྟན་འཛིན་རྒྱ་མཚོ་དང་་་་་
འཇམ་དབྱངས་བླ་མ་བློ་བཟང་དཔལ་ལྡན་ཁྲི་རྒན་འཇམ་དབྱངས་་་
ཐུབ་བསྟན་རྒྱ་མཚོ་གཙོས་པའི་དགེ་བའི་བཤེས་གཉེན་དགུ་ཙམ་་་་་
བསྟེན་ནས་ཤེས་པར་བྱ་བའི་གནས་ཀུན་ལ་མཁས་པར་མཛད། སྒོ་
མང་ལྷ་རམས་པ་ཤེས་རབ་རྒྱ་མཚོ་དང་དམ་པའི་ཆོས་ཀྱི་རྩོད་པ་་་་་
མཛད་དེ་རྒོལ་བ་བརྒལ་ལན་གྱི་གསུང་རབ་ཐེངས་མང་བརྩམས།
སློབ་མའི་མཆོག་ནི་ཞྭ་དམར་སྤྲུལ་པའི་སྐུ་དང་རྫོང་དཀར་གྱི་སྐུ་་་་
ཞབས་རྣམ་གཉིས། ཚེ་ཏན་ཞབས་དྲུང་སོགས་བླ་སྤྲུལ་མཁས་ཤིང་
གྲུབ་པ་ཐོབ་པའི་སྐྱེས་བུ་མང་དུ་སྤེལ། ཁོང་ནི་མདོ་སྨད་བཀྲ་ཤིས་
འཁྱིལ་དུ་ཕེབས་མ་མྱོང་བ་མ་གཏོགས་དེ་མིན་གྱི་མདོ་སྨད་དགོན་སྡེ་
ཚང་མར་ཕེབས་ཏེ་དབང་རྗེས་གནང་ལུང་ཁྲིད་སོགས་དམ་པའི་་་་་
ཆོས་ཀྱི་ཕྱག་ལས་རྒྱ་ཆེན་མཛད། དགུང་ལོ་ཞེ་དགུར་ཕེབས་པ་རབ་
བྱུང་བཅུ་དྲུག་པའི་མེ་ཕོ་ཁྱིའི་ལོར་(༡༩༤༦)སྐུ་གཤེགས་སོ།།
གོང་གསལ་ནི་ཚེ་ཏན་ཞབས་དྲུང་ནས་བརྩམས་པའི《རྟོག་
• 797 •



བརྗོད་སྨན་གྱི་ལྗོན་པ་》ལས་བཏུས་པ་ཡིན།
ཁོང་གི་གསུང་ཆོས་མི་རིགས་དཔེ་མཛོད་ཁང་དུ་པོ་ཏི་བཅུ་
བཞི་བཞུགས་སོ།།
• 798 •



མདུན་ཤོག་ཇུས་འགོད་པ་ལིས་ཅན་ཞུང་།
དཔེ་སྒྲིག་འགན་འཁུར་པ་དཔལ་རྡོར།
གངས་ཅན་མཁས་དབང་རིམ་བྱོན་གྱི་རྣམ་ཐར་མདོར་བསྡུས།
（དེབ་དང་པོ།）
མི་ཉག་མགོན་པོས་བརྩམས།
ཀྲུང་གོའི་བོད་ཀྱི་ཤེས་རིག་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམ།
འདི་ག་དཔེ་སྐྲུན་ཁང་གི་གློག་རྡུལ་རྩིས་འཁོར་ཁང་གིས་པར་གཞི་བསྒྲིགས།
པེ་ཅིན་འ་ཧྲན་ཧྲེ་ཤིང་ང་ར་ཁང་གིས་དང༌ ར་བཏབ།
༡༩༩༦ལོའི་ཟླ་༥པར་ཐོག་མར་བཏོན།
zsBN7-——800571084/K • 28
དེབ་རེར་སྒོར། 28. 00



封面设计:李建雄
责任编辑:巴多
图书在版编目(CIP)数据
历代藏族学者小传(一):藏文/本雅贡布编写,
北京:中国藏学出版社,1996.5
| ISBN 7-80057-108-4
I.历… I.木… I,藏族人物,学者一传记一
中国一藏语 N. K820
中国版本图书馆 CIP 数据核字(96)第06011号
历代藏族学者小传(一)
(藏文)
木雅·贡布编著
中国藏学出版社出版
青海省新华书店发行
中国藏学出版社微机室排版
北京牛山世兴印刷厂印刷
开本:787×1092 1/32 印张:25.875
印数:0001-3000 册
1996年5月第1版第1次印刷
ZSBN7-80057-108-4/K.28
定价:28.00元



ISBN 7-80057-108-4K,28
定价:28.00元
ISBN 7-80057-108-4
19787800571082>
